-   ඛුද්දක නිකාය
-   චූල නිද්දේසය
-   පාරායනවග්ගනිද්දෙසො

# 13. තොදෙය්‍යමානවක සූත්‍ර නිර්දේශය

[Msdiv 57](#msdiv57){#msdiv57 .ref .msdiv}(9-1)

[APZ 57.1](#apz57.1){#apz57.1 .ref .apz}"යමෙකු කෙරෙහි කාමයෝ නොවසද්ද" යන
යමෙකු කෙරෙහි කාමයෝ නොසිටිද්ද විශෙෂයෙන් නොවෙසෙත්ද, මෙසේ තොදෙය්‍යතෙම
කීයේය. තෘෂ්ණාව යමෙකුට නැද්ද, විද්‍යමාන නොවෙත්ද, යනු තෘෂ්ණාව යමෙකුට
විද්‍යමාන නොවෙද්ද, නූපදීද, ඥානය නමැති ගින්නෙන් දැවුනේද, හෙතෙම සැකයෙන්
එතරවූයේද යන සැකය එතරකළේද ඉක්මවූයේද යනුයි. "ඔහුගේ මිදීම කෙසේද" යනු ඔහුගේ
මිදීම කෙබඳුවේද, කවර ප්‍රකාරයක්වේද යනුයි. ඒ බ්‍රාහ්මණතෙම මෙසේ කීය.

[APZ 57.2](#apz57.2){#apz57.2 .ref .apz}"යමෙකු කෙරෙහි කාමයෝ නොවසත්ද" යනු
යම් කිසි පුද්ගලයකු කෙරෙහි අර්හත්වූ ක්ෂිණාශ්‍රවයන් වහන්සේ කෙරෙහි යනුයි.
කාමයෝ යනු ප්‍රකට වශයෙන් කාම දෙකොටසෙකි. වස්තුකාමයෝද ක්ලේශ කාමයෝද යනුයි.
(මහා නිද්දේසයේ (1) 1 (ii) 2, 3 ඡෙද යෙදිය යුතුයි.)

[APZ 57.3](#apz57.3){#apz57.3 .ref .apz}"යමෙකු කෙරෙහි කාමයෝ නොවෙසෙද්ද"
යනු යමෙකු කෙරෙහි කාමයෝ නොවෙසෙත්ද, නොපිහිටද්ද යනුයි. භාග්‍යවතුන් වහන්සේ
තොදෙයය්‍ය යනුයි. තෘෂ්ණාව යමෙකුට නැත්ද යන්නෙහි තෘෂ්ණාව නම් රූප තෘෂ්ණා,
ශබ්ද තෘෂ්ණා, ගන්ධ තෘෂ්ණා, රශ තෘෂ්ණා, ස්පර්ශ තෘෂ්ණා ධර්ම තෘෂ්ණා යනුයි.

[APZ 57.4](#apz57.4){#apz57.4 .ref .apz}"යමෙකුට" යනු අර්හත්
ක්ෂීණාශ්‍රවයන් වහන්සේට යනුයි. තෘෂ්ණාව යමෙකුට නැද්ද යනු තෘෂ්ණාව යමෙකුට
නැද්ද නොලැබේද, ප්‍රහීනද, සංසිඳුනේද, ඉපදීමට අයොග්‍යද, ඥානය නමැති ගින්නෙන්
දැවුනේද යනුයි. හෙතෙම සැකය තරණය කළේය යන්නෙහි සැකය නම් විචිකිච්ඡාවට කියයි.
දුකෙහි සැකය, දුක් ඇතිවීමේ සැකය, දුක්ඛ නිරොධයේ සැකය, දුක්ඛ නිරොධගාමිණී
ප්‍රතිපදාවේ සැකය, ප්‍රතීත්‍ය සමුත්පාදයේ සැකයද යනුයි. 'යමෙක්' යනු අර්හත්
ක්ෂීණාශ්‍රවයන් වහන්සේ යනුයි.

[APZ 57.5](#apz57.5){#apz57.5 .ref .apz}"හෙතෙම සැකයෙන් එතරවූයේ" යනු
හෙතෙම සැකයෙන් එතරවූයේ, උත්තීර්ණ වූයේ ඉක්මවූයේ යනුයි 'ඔහුට අන්‍ය මිදීමක්
නැත' යනු ඔහුට අනික් වෙන මිදීමක් නැත. යම් මිදීමකින් මිදුනේ නම් (එකල්හි)
හෙතෙම මිදුනේය ඔහුට අනික් මිදීමක් නැත. එහෙයින් භාග්‍යවතුන් වහන්සේ වදාළහ.

[APZ 57.6](#apz57.6){#apz57.6 .ref .apz}"හෙතෙම රූපයෙහි බලාපොරොත්තුව
ඇතිකර ගනියි" යනු තෘෂ්ණා ඇති ශබ්දයෙහි ගන්ධයෙහි රශයෙහි ස්පර්ශයෙහි කුලයෙහි,
ගණයෙහි, ආවාසයෙහි, ලාභයෙහි, යශසෙහි, ප්‍රශංසාවෙහි, සැපතෙහි, චීවරයෙහි
පිණ්ඩපාතයෙහි, සෙනාසනයෙහි, ගිලන්පස බෙහෙත් පිරිකරෙහි, කාම ධාතුවෙහි රූප
ධාතුවෙහි අරූපධාතුවෙහි කාම භවයෙහි රූප භවයෙහි අරූප භවයෙහි සංඥා භවයෙහි
අසංඥා භවයෙහි නෙවසඤ්ඤා නාසංඥා භවයෙහි එකවොකාර භවයෙහි චතුවොකාර භවයෙහි
පංචවොකාර භවයෙහි අතීතයෙහි අනාගතයෙහි පවත්නා කාලයෙහි දැකි, ඇසූ දැනගත්
ධර්මයෙහි බලාපොරොත්තුවෙයි. ආශා කරයි. ප්‍රාර්ථනා කරයි. පහකළ ආශා ඇති
නුවණැති හෙතෙම යන්නෙහි නුවණැති යනු පණ්ඩිතවූයේ, ප්‍රඥාවත්වූයේ,
බුද්ධිමත්වූයේ ඥාන ඇත්තේ යනුයි.

[APZ 57.7](#apz57.7){#apz57.7 .ref .apz}"ඥානයෙන් සිතයිද" යනු අෂ්ට
සමාපත්ති ඥානයෙන් හෝ පඤ්චාභිඥා ඥානයෙන් හෝ තෘෂ්ණා කල්පය හෝ කරයිද, ඇති
කරයිද උපදවයිද යනුයි.

[APZ 57.8](#apz57.8){#apz57.8 .ref .apz}"ශාක්‍යවූ මුනීන්වහන්ස, මම යම්සේ
දැනගනිම්ද" යන්නෙහි ශාක්‍ය නම් භාග්‍යවතුන් වහන්සේයි ශාක්‍ය කුලයෙන්
පැවිදිවූයේනුයි ශාක්‍ය නමි. (5-3) 8 ඡෙදය යෙදිය යුතුයි.) එය යනු යමක්
විචාරම්ද යමක් ඉල්ලම්ද, එය කියනු මැනව, දෙශනා කරණු මැනව, විවෘත කරණු මැනව,
බෙදනු මැනව, ප්‍රකාශ කරණු මැනව යනුයි. 'සමන්ත චක්ඛු ඇති සර්වඥයන් වහන්ස,"
යන්නෙහි 'සමන්ත චක්ඛු' යනු සර්වඥතා ඥානයට කියයි. (මහා නිද්දෙසයේ (14-7) 4
බුදු ඇසින් යන තැන සිට යෙදිය යුතුයි.) එහෙයින් ඒ බ්‍රාහ්මණ තෙම කීය.

[Msdiv 58](#msdiv58){#msdiv58 .ref .msdiv}[Msdiv 59](#msdiv59){#msdiv59
.ref .msdiv}(9-2)

[APZ 58.1](#apz58.1){#apz58.1 .ref .apz}"ආශා නැත්තාවූ හෙතෙම බලාපොරොත්තු
නොවෙයි" යනු හෙතෙම රූපයෙහි බලාපොරොත්තුව ඇතිකර නොගනියි, ශබ්දයෙහි,
ගන්ධයෙහි, රශයෙහි, ස්පර්ශයෙහි බලාපොරොත්තුව ඇතිකර නොගනියි. දැකි ඇසූ දැනගත්
ධර්මයෙහි බලාපොරොත්තු නොවෙයි. කැමති නොවෙයි ප්‍රාර්ථනා නොකරයි, ආශා නොකරයි.

[APZ 58.2](#apz58.2){#apz58.2 .ref .apz}"ප්‍රඥාවත් තෙම ප්‍රඥාවෙන් සිතයි"
යනු පණ්ඩිතවූ, ප්‍රඥාවත් බුද්ධිමත් යනුයි. හෙතෙම ඥානයෙන් තෘෂ්ණාව නොගනියි
යනු අෂ්ට සමාපත්ති ඥානයෙන් හෝ පඤ්චාභිඥා ඥානයෙන් හෝ තෘෂ්ණා කල්පය නොගනියි,
දෘෂ්ටිකල්පය නොගනියි, තොදෙය්‍යය, 'මෙසේද මුනිතෙම දැනගනුව' යන්නෙහි මුනිවරයා
යනු මොනයයි ඥානයට කියයි (මහා නිද්දේසයේ (3-1) 3 යෙදිය යුතුයි.) තෘෂ්ණා ජාලය
ඉක්මවා සිටියේද හෙතෙම මුනි නමි.

[APZ 58.3](#apz58.3){#apz58.3 .ref .apz}"තොදෙය්‍යය, මෙසේද මුනිවරයා
දැනගනුව" යනු දැනගනුව, විශෙෂයෙන් දැනගනුව, අවබොධ කරව යනුයි. "රාගාදී කිඤ්චන
නැති කාම භවයෙහි නොඇළුන" යන්නෙහි කිඤ්චන යනු රාග කිඤ්චනය, ද්වෙෂ කිංචනය,
මොහ කිංචනය මාන, දෘෂ්ටි, ක්ලේශ, දුශ්චරිත, කිඤ්චනයන් යන මේවා වෙති. යමෙකුගේ
මේ කිඤ්චනයෝ ප්‍රහීනද, මුලින් සිඳුනේද, ශාන්තද, සංසිඳුනේද, ඉපදීමට අයොග්‍යද
ඥානය නමැති ගින්නෙන් දැවුනේද හෙතෙම අකිඤ්චනයයි කියයි.

[APZ 58.4](#apz58.4){#apz58.4 .ref .apz}"කාමයෝ" නම් ප්‍රකට වශයෙන් කාම
දෙකකි. වස්තු කාමයෝද ක්ලේශ කාමයෝද යනුයි. (මහා නිද්දෙසයේ 1 (ii), 2, 3 ඡෙද
යෙදිය යුතුයි.)

[APZ 58.5](#apz58.5){#apz58.5 .ref .apz}"භවයෝ" යනු භව දෙකකි. කර්ම භවයද
ප්‍රතිසන්ධික නම්වූ පුනර්භවයද යනුයි. මේ ප්‍රතිසන්ධිකවූ පුනර්භවයයි.

[APZ 58.6](#apz58.6){#apz58.6 .ref .apz}"අකිඤ්චනවූ පුද්ගලයා කාම භවයෙහි
නොලැගෙයි" යනු නොරඳයි, නික්මුනේය, මිදුනේය, සීමා නොකළ සිතින් වාසය කරයි.
එහෙයින් භාග්‍යවතුන් වහන්සේ වදාළහ. (ගාථාවසානය සමගම (1-8) 6 යෙදිය යුතුයි.)

[Msdiv 60](#msdiv60){#msdiv60 .ref .msdiv}

තොදෙය්‍යමාණවපුච්ඡානිද්දෙසො නවමො.

[AP de Zoysa]{.author} edition.

Permission to publish was kindly granted by Kumari Jayawardhana.

Digital files were kindly supplied by Sirisumana Godage of [Godage
International Publishing](http://www.godage.com/), who publish a print
edition of this text.

Conversion from PDF was by Janaka of <http://pitaka.lk/>.

The assistance of Amaradasa Liyanagamage, Ven Mettavihari and Maithri
Panagoda is gratefully acknowledged.

Prepared for SuttaCentral by [Penny Jordan]{.editor}.
