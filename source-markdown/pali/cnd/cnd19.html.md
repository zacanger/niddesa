::: {#text lang="pi"}
::: {#cnd19 .section .sutta}
::: {.hgroup}
Cūḷaniddesa

Pārā­yana­vagga­niddesa

Pucchāniddesa

# 15. Mogha­rāja­māṇa­va­pucchā­niddesa
:::

> []{#1 .sc} []{#p_25Cn_928 .ms}[]{#msdiv85 .msdiv}**Dvāhaṃ
> [sakkaṃ]{#note636 .var title="sakka (s1-3)"} apucchissaṃ, [(iccāyasmā
> mogharājā)]{.gathaQuote}**\
> **Na me byākāsi cakkhumā;**\
> **Yāvatatiyañca [devīsi]{#note637 .var title="devisi (s1-3)"}**,\
> **Byākarotīti me sutaṃ.** (1)

[]{#2 .sc}[]{#p_25Cn_929 .ms}**Dvāhaṃ sakkaṃ apucchissan**ti so brāhmaṇo
dvikkhattuṃ buddhaṃ bhagavantaṃ pañhaṃ apucchi. Tassa bhagavā pañhaṃ
puṭṭho na byākāsi---"[tadantarā]{#note638 .var
title="cak­khu­sa­manantarā (s1-3)"} imassa brāhmaṇassa
indriya­pari­pāko bhavissatī"ti. **Sakkan**ti sakko. Bhagavā sakyakulā
pabbajitotipi sakko. Atha vā aḍḍho mahaddhano dhanavātipi sakko.
Tassimāni dhanāni, seyyathidaṃ---saddhādhanaṃ sīladhanaṃ hiridhanaṃ
ottappadhanaṃ sutadhanaṃ cāgadhanaṃ paññādhanaṃ sati­paṭṭhā­na­dhanaṃ
sammap­pa­dhā­na­dhanaṃ iddhi­pāda­dhanaṃ indriyadhanaṃ baladhanaṃ
boj­jhaṅ­ga­dhanaṃ maggadhanaṃ phaladhanaṃ nibbānadhanaṃ. Imehi
anekavidhehi dhanaratanehi aḍḍho mahaddhano dhanavātipi sakko. Atha vā
sakko pahu visavī alamatto sūro vīro vikkanto abhīrū acchambhī anutrāsī
apalāyī pahīna­bhaya­bhe­ravo vigata­loma­haṃ­so­tipi sakko. **Dvāhaṃ
sakkaṃ apucchissan**ti dvāhaṃ sakkaṃ apucchissaṃ ayācissaṃ ajjhesissaṃ
pasādayissanti---dvāhaṃ sakkaṃ apucchissaṃ.

[]{#3 .sc}[]{#p_25Cn_930 .ms}**Iccāyasmā mogharājā**ti. **Iccā**ti
padasandhi ... pe ... **āyasmā**ti piyavacanaṃ ... pe ...
**mogharājā**ti tassa brāhmaṇassa nāmaṃ ... pe ...
abhilāpoti---iccāyasmā mogharājā.

[]{#4 .sc}[]{#p_25Cn_931 .ms}**Na me byākāsi cakkhumā**ti. **Na me
byākāsī**ti na me byākāsi na ācikkhi na desesi na paññapesi na
paṭṭhapesi na vivari na vibhaji na uttānīakāsi na pakāsesi.
**Cakkhumā**ti bhagavā pañcahi cakkhūhi cakkhumā---maṃsa­cak­khu­nāpi
cakkhumā, [dibba­cak­khu­nāpi]{#note640 .var
title="dibbena cakkhunāpi (mr)"} cakkhumā, paññā­cak­khu­nāpi cakkhumā,
buddha­cak­khu­nāpi cakkhumā, saman­ta­cak­khu­nāpi cakkhumā.

[]{#5 .sc}[]{#p_25Cn_932 .ms}Kathaṃ bhagavā maṃsa­cak­khu­nāpi cakkhumā?
Maṃsacakkhumhi bhagavato pañca vaṇṇā saṃvijjanti---nīlo ca vaṇṇo, pītako
ca vaṇṇo, lohitako ca vaṇṇo, kaṇho ca vaṇṇo, odāto ca vaṇṇo
[()]{#note641 .var title="(akkhilomāni ca bhagavato) (bj)"}. Yattha ca
akkhilomāni patiṭṭhitāni taṃ nīlaṃ hoti sunīlaṃ pāsādikaṃ dassaneyyaṃ
[umā­pup­phasamā­naṃ]{#note642 .var
title="ummā­pup­phasamā­naṃ (bj) | ummāra­pup­phasamā­naṃ (s1-3)"}.
Tassa parato pītakaṃ hoti supītakaṃ suvaṇṇavaṇṇaṃ pāsādikaṃ dassaneyyaṃ
­kaṇikā­ra­pup­phasamā­naṃ. Ubhato ca akkhikūṭāni bhagavato lohitakāni
honti sulohitakāni pāsādikāni dassaneyyāni inda­gopaka­samānāni. Majjhe
kaṇhaṃ hoti sukaṇhaṃ alūkhaṃ siniddhaṃ pāsādikaṃ dassaneyyaṃ
[addā­riṭṭha­kasamā­naṃ]{#note643 .var
title="aḷā­riṭṭha­kasamā­naṃ (s1-3)"}. Tassa parato odātaṃ hoti suodātaṃ
setaṃ paṇḍaraṃ pāsādikaṃ dassaneyyaṃ osadhi­tā­ra­kasamā­naṃ. Tena
bhagavā pākatikena maṃsacakkhunā atta­bhāva­pariyā­pan­nena
purima­su­cari­ta­kammā­bhi­nib­bat­tena samantā yojanaṃ passati divā
ceva rattiñca. Yadā hi caturaṅ­ga­saman­nā­gato andhakāro hoti sūriyo ca
[atthaṅgato]{#note644 .var title="atthaṅgamito (s1-3, mr)"} hoti;
kāḷapakkho ca uposatho hoti, tibbo ca vanasaṇḍo hoti, mahā ca
[kāḷamegho]{#note645 .var title="akālamegho (s1-3, mr)"} abbhuṭṭhito
hoti. Evarūpe caturaṅ­ga­saman­nā­gate andhakāre samantā yojanaṃ
passati. Natthi so kuṭṭo vā kavāṭaṃ vā pākāro vā pabbato vā gaccho vā
latā vā āvaraṇaṃ rūpānaṃ dassanāya. Ekañce tilaphalaṃ nimittaṃ katvā
tilavāhe pakkhipeyya, taṃyeva tilaphalaṃ uddhareyya. Evaṃ parisuddhaṃ
bhagavato pākatikaṃ maṃsacakkhu. Evaṃ bhagavā maṃsa­cak­khu­nāpi
cakkhumā.

[]{#6 .sc}[]{#p_25Cn_933 .ms}Kathaṃ bhagavā dibbena cakkhunāpi cakkhumā?
Bhagavā dibbena cakkhunā visuddhena atik­kanta­mānusa­kena satte passati
cavamāne upapajjamāne hīne paṇīte suvaṇṇe dubbaṇṇe; sugate duggate
yathākammūpage satte pajānāti---"ime vata bhonto sattā kāya­ducca­ritena
samannāgatā vacī­ducca­ritena samannāgatā mano­ducca­ritena samannāgatā
ariyānaṃ upavādakā micchādiṭṭhikā micchā­diṭṭhi­kamma­sa­mādānā, te
kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā;
ime vā pana bhonto sattā kāyasucaritena samannāgatā vacīsucaritena
samannāgatā manosucaritena samannāgatā ariyānaṃ anupavādakā
sammādiṭṭhikā sammā­diṭṭhi­kam­masamā­dānā, te kāyassa bhedā paraṃ
maraṇā sugatiṃ saggaṃ lokaṃ upapannā"ti. Iti dibbena cakkhunā visuddhena
atik­kanta­mānusa­kena satte passati cavamāne upapajjamāne hīne paṇīte
suvaṇṇe dubbaṇṇe sugate duggate, yathākammūpage satte pajānāti.
Ākaṅkhamāno ca bhagavā ekampi lokadhātuṃ passeyya, dvepi lokadhātuyo
passeyya, tissopi lokadhātuyo passeyya, catassopi lokadhātuyo passeyya,
pañcapi lokadhātuyo passeyya, dasapi lokadhātuyo passeyya, vīsampi
lokadhātuyo passeyya, tiṃsampi lokadhātuyo passeyya, cattālīsampi
lokadhātuyo passeyya, paññāsampi lokadhātuyo passeyya, satampi
lokadhātuyo passeyya, sahassimpi [cūḷanikaṃ]{#note646 .var
title="culanikaṃ (bj)"} lokadhātuṃ passeyya, dvisahassimpi majjhimikaṃ
lokadhātuṃ passeyya, tisahassimpi [lokadhātuṃ passeyya,
mahāsahassimpi]{#note647 .var
title="tisahassampi mahāsahassiṃ (bj) | tisahassiṃ mahāsahassampi (mr)"}
lokadhātuṃ passeyya, [yāvatakaṃ vā]{#note648 .var
title="yāvatā (bj, mr)"} pana ākaṅkheyya tāvatakaṃ passeyya. Evaṃ
parisuddhaṃ bhagavato dibbacakkhu. Evaṃ bhagavā dibbena cakkhunāpi
cakkhumā.

[]{#7 .sc}[]{#p_25Cn_934 .ms}Kathaṃ bhagavā paññā­cak­khu­nāpi cakkhumā?
Bhagavā mahāpañño puthupañño javanapañño [hāsapañño]{#note650 .var
title="idaṃ padaṃ bj potthake"} tikkhapañño nib­bedhi­kapañño
paññā­pa­bhe­da­kusalo pabhinnañāṇo [adhi­gata­paṭi­sam­bhido]{#note651
.var title="adhi­gata­paṭi­sam­bhi­dap­patto (c1)"}
catu­ve­sāraj­jap­patto dasabaladhārī purisāsabho purisasīho purisanāgo
purisājañño purisadhorayho anantañāṇo anantatejo anantayaso aḍḍho
mahaddhano dhanavā netā vinetā anunetā paññāpetā nijjhāpetā pekkhetā
pasādetā. So hi bhagavā anuppannassa maggassa uppādetā asañjātassa
maggassa sañjanetā anakkhātassa maggassa akkhātā, maggaññū maggavidū
maggakovido maggānugā ca pana etarahi sāvakā viharanti pacchā
samannāgatā.

[]{#8 .sc} []{#p_25Cn_935 .ms}So hi bhagavā jānaṃ jānāti, passaṃ
passati, cakkhubhūto ñāṇabhūto dhammabhūto brahmabhūto vattā pavattā
atthassa ninnetā amatassa dātā [dhammassāmī]{#note654 .var
title="dhammassāmi (bj) | dhammasāmi (s1-3, mr)"} tathāgato. Natthi
tassa bhagavato aññātaṃ adiṭṭhaṃ aviditaṃ asacchikataṃ
[aphassitaṃ]{#note655 .var title="aphusitaṃ (s1-3, mr)"} paññāya.
[Atītaṃ anāgataṃ paccuppannaṃ]{#note656 .var
title="atītā­nāgata­pac­cup­pan­naṃ (s1-3)"} upādāya sabbe dhammā
sabbākārena buddhassa bhagavato ñāṇamukhe āpāthaṃ āgacchanti. Yaṃ kiñci
neyyaṃ nāma [atthi jānitabbaṃ]{#note657 .var
title="atthi dhammaṃ jānitabbaṃ (bj, mr)"} attattho vā parattho vā
ubhayattho vā diṭṭhadhammiko vā attho samparāyiko vā attho uttāno vā
attho gambhīro vā attho gūḷho vā attho paṭicchanno vā attho neyyo vā
attho nīto vā attho anavajjo vā attho nikkileso vā attho vodāno vā attho
[paramattho vā attho]{#note658 .var title="paramattho vā (s1-3, c1)"},
sabbaṃ taṃ anto buddhañāṇe parivattati.

[]{#9 .sc}[]{#p_25Cn_936 .ms}Sabbaṃ kāyakammaṃ buddhassa bhagavato
ñāṇānupa­rivatti, sabbaṃ vacīkammaṃ ñāṇānupa­rivatti, sabbaṃ manokammaṃ
ñāṇānupa­rivatti. Atīte buddhassa bhagavato appaṭihataṃ ñāṇaṃ, anāgate
appaṭihataṃ ñāṇaṃ, paccuppanne appaṭihataṃ ñāṇaṃ, yāvatakaṃ neyyaṃ
tāvatakaṃ ñāṇaṃ, yāvatakaṃ ñāṇaṃ tāvatakaṃ neyyaṃ. Neyya­pariyan­tikaṃ
ñāṇaṃ, ñāṇa­pariyan­tikaṃ neyyaṃ, neyyaṃ atikkamitvā ñāṇaṃ nappavattati,
ñāṇaṃ atikkamitvā neyyapatho natthi. Añña­mañña­pariyan­taṭ­ṭhāyino te
dhammā. Yathā dvinnaṃ ­samug­ga­pa­ṭalānaṃ [sammā­phusi­tā­naṃ]{#note659
.var title="sammā phassitānaṃ (bj) | phusitānaṃ (s1-3)"} heṭṭhimaṃ
samuggapaṭalaṃ uparimaṃ nātivattati, uparimaṃ samuggapaṭalaṃ heṭṭhimaṃ
nātivattati, [añña­mañña­pariyan­taṭ­ṭhāyino]{#note660 .var
title="... ­pariyan­taṭ­ṭhāniyo te (bj) | aññamaññaṃ ­pariyan­taṭ­ṭhāyino (s1-3)"};
evameva buddhassa bhagavato neyyañca ñāṇañca
añña­mañña­pariyan­taṭ­ṭhāyino. Yāvatakaṃ neyyaṃ tāvatakaṃ ñāṇaṃ,
yāvatakaṃ ñāṇaṃ tāvatakaṃ neyyaṃ, neyya­pariyan­tikaṃ ñāṇaṃ,
ñāṇa­pariyan­tikaṃ neyyaṃ. Neyyaṃ atikkamitvā ñāṇaṃ nappavattati, ñāṇaṃ
atikkamitvā neyyapatho natthi. Añña­mañña­pariyan­taṭ­ṭhāyino te dhammā.

[]{#10 .sc}[]{#p_25Cn_937 .ms}Sabbadhammesu buddhassa bhagavato ñāṇaṃ
pavattati. Sabbe dhammā buddhassa bhagavato āvajja­na­paṭi­baddhā
[ākaṅ­kha­paṭi­baddhā]{#note661 .var title="ākaṅ­khā­paṭi­baddhā (bj)"}
manasikā­ra­paṭi­baddhā cit­tup­pāda­paṭi­baddhā. Sabbasattesu buddhassa
bhagavato ñāṇaṃ pavattati. Sabbesañca sattānaṃ bhagavā āsayaṃ jānāti,
anusayaṃ jānāti, caritaṃ jānāti, adhimuttiṃ jānāti, apparajakkhe
mahārajakkhe tikkhindriye mudindriye svākāre dvākāre suviññāpaye
duviññāpaye bhabbābhabbe satte jānāti. Sadevako loko samārako sabrahmako
­sassama­ṇab­rāhmaṇī pajā sadevamanussā antobuddhañāṇe parivattati.

[]{#11 .sc}[]{#p_25Cn_938 .ms}Yathā ye keci macchakacchapā antamaso
[timitimiṅgalaṃ]{#note662 .var title="timitipiṅgalaṃ (mr)"} upādāya
anto­ma­hāsa­mudde parivattanti, evameva sadevako loko samārako loko
[sabrahmako loko]{#note663 .var title="sabrahmako (bj, s1-3)"}
­sassama­ṇab­rāhmaṇī pajā sadevamanussā antobuddhañāṇe parivattati.

[]{#12 .sc}[]{#p_25Cn_939 .ms}Yathā ye keci pakkhī antamaso garuḷaṃ
venateyyaṃ upādāya ākāsassa padese parivattanti, evameva yepi te
sāriputtasamā paññāya samannāgatā tepi buddhañāṇassa padese
parivattanti; buddhañāṇaṃ devamanussānaṃ paññaṃ pharitvā abhibhavitvā
tiṭṭhati.

[]{#13 .sc}[]{#p_25Cn_940 .ms}Yepi te khat­tiya­paṇ­ḍitā
brāhma­ṇa­paṇ­ḍitā gaha­pati­paṇ­ḍitā samaṇapaṇḍitā nipuṇā
­katapa­rappa­vādā vālavedhirūpā [vobhindantā]{#note664 .var
title="te bhindantā (s1-3, mr)"} maññe caranti paññāgatena diṭṭhigatāni,
te pañhe abhi­saṅ­kha­ritvā abhi­saṅ­kha­ritvā tathāgataṃ upasaṅkamitvā
pucchanti gūḷhāni ca paṭicchannāni. Kathitā [visajjitā ca]{#note665 .var
title="vissajjitāva (bj)"} te pañhā [bhagavatā]{#note666 .var
title="bhagavato (mr)"} honti nid­diṭṭha­kā­raṇā. Upakkhittakā ca te
bhagavato sampajjanti. Atha kho bhagavāva tattha atirocati---yadidaṃ
paññāyāti. Evaṃ bhagavā paññā­cak­khu­nāpi cakkhumā.

[]{#14 .sc} []{#p_25Cn_941 .ms}Kathaṃ bhagavā buddha­cak­khu­nāpi
cakkhumā? Bhagavā buddhacakkhunā lokaṃ [volokento]{#note669 .var
title="olokento (bj, mr)"} addasa satte apparajakkhe mahārajakkhe
tikkhindriye mudindriye svākāre dvākāre suviññāpaye duviññāpaye
appekacce [para­loka­vajja­bhaya­dassā­vino]{#note670 .var
title="... dassāvine (mr)"} viharante. Seyyathāpi nāma uppaliniyaṃ vā
paduminiyaṃ vā puṇḍarīkiniyaṃ vā appekaccāni uppalāni vā padumāni vā
puṇḍarīkāni vā udake jātāni udake saṃvaḍḍhāni udakānuggatāni
[anto­nimugga­posīni]{#note671 .var
title="anto­nimugga­positāni (s1-3) | anto­nim­mugga­posīni (mr)"},
appekaccāni uppalāni vā padumāni vā puṇḍarīkāni vā udake jātāni udake
saṃvaḍḍhāni samodakaṃ ṭhitāni, appekaccāni uppalāni vā padumāni vā
puṇḍarīkāni vā udake jātāni udake saṃvaḍḍhāni udakā accuggamma tiṭṭhanti
anupalittāni udakena; evamevaṃ bhagavā buddhacakkhunā lokaṃ volokento
addasa satte apparajakkhe mahārajakkhe tikkhindriye mudindriye svākāre
dvākāre suviññāpaye duviññāpaye appekacce
para­loka­vajja­bhaya­dassā­vino viharante. Jānāti bhagavā---"ayaṃ
puggalo rāgacarito, ayaṃ dosacarito, ayaṃ mohacarito, ayaṃ
vitakkacarito, ayaṃ saddhācarito, ayaṃ ñāṇacarito"ti. Rāgacaritassa
bhagavā puggalassa asubhakathaṃ katheti; dosacaritassa bhagavā
puggalassa mettābhāvanaṃ ācikkhati; mohacaritassa bhagavā puggalassa
uddese paripucchāya kālena dhammassavane kālena dhamma­sākac­chāya
garusaṃvāse niveseti; vitak­ka­caritassa bhagavā puggalassa
ānāpānassatiṃ ācikkhati; saddhā­caritassa bhagavā puggalassa pasādanīyaṃ
nimittaṃ ācikkhati [buddhasubodhiṃ]{#note672 .var
title="buddha­su­buddha­taṃ (mr)"} dhamma­su­dhamma­taṃ
saṃ­ghasup­paṭi­pattiṃ sīlāni ca; attano ñāṇacaritassa bhagavā
puggalassa vipassa­nā­nimittaṃ ācikkhati aniccākāraṃ dukkhākāraṃ
anattākāraṃ.

> []{#15 .sc} []{#p_25Cn_942 .ms}"Sele yathā pabba­ta­muddha­niṭṭhito,\
> Yathāpi passe janataṃ samantato;\
> Tathūpamaṃ dhammamayaṃ sumedha,\
> Pāsādamāruyha samantacakkhu;\
> [Sokāvatiṇṇaṃ]{#note674 .var title="sokāvakiṇṇaṃ (s1-3)"}
> janata­mapeta­soko,\
> Avekkhassu jāti­ja­rā­bhi­bhū­tan"ti.

[]{#16 .sc}[]{#p_25Cn_943 .ms}Evaṃ bhagavā buddha­cak­khu­nāpi cakkhumā.

[]{#17 .sc}[]{#p_25Cn_944 .ms}Kathaṃ bhagavā saman­ta­cak­khu­nāpi
cakkhumā? **Samantacakkhu** vuccati sabbañ­ñu­ta­ñāṇaṃ. Bhagavā
sabbañ­ñu­ta­ñāṇena upeto samupeto upāgato samupāgato upapanno
samupapanno samannāgato.

> []{#18 .sc} []{#p_25Cn_945 .ms}"Na tassa addiṭṭha­midhat­thi kiñci,\
> Atho aviñ­ñāta­ma­jānitab­baṃ;\
> Sabbaṃ abhiññāsi yadatthi neyyaṃ,\
> Tathāgato tena samantacakkhū"ti.

[]{#19 .sc}[]{#p_25Cn_946 .ms}Evaṃ bhagavā saman­ta­cak­khu­nāpi
cakkhumāti---na me byākāsi cakkhumā.

[]{#20 .sc}[]{#p_25Cn_947 .ms}**Yāvatatiyañca devīsi, byākarotīti me
sutan**ti yāvatatiyaṃ buddho sahadhammikaṃ pañhaṃ puṭṭho byākaroti no
[saṃsāretīti]{#note676 .var title="sampāyatīti (s1-3)"}--- evaṃ mayā
uggahitaṃ, evaṃ mayā upadhāritaṃ, evaṃ mayā upalakkhitaṃ. **Devīsī**ti
bhagavā ceva isi cāti---devīsi. Yathā rājā pabbajitā vuccanti rājisayo,
brāhmaṇā pabbajitā vuccanti brāhmaṇisayo, evameva bhagavā ceva isi
cāti--- devīsi.

[]{#21 .sc} []{#p_25Cn_948 .ms}Atha vā bhagavā pabbajitotipi **isi**.
Mahantaṃ sīlakkhandhaṃ esī gavesī pariyesītipi isi. Mahantaṃ
samā­dhik­khan­dhaṃ ... pe ... mahantaṃ paññākkhandhaṃ ... mahantaṃ
vimuttik­khan­dhaṃ ... mahantaṃ vimutti­ñāṇadas­sanak­khan­dhaṃ esī
gavesī pariyesītipi isi. Mahato tamokāyassa padālanaṃ esī gavesī
pariyesītipi isi. Mahato vipallāsassa pabhedanaṃ esī gavesī pariyesītipi
isi. Mahato taṇhāsallassa abbahanaṃ ... mahato diṭṭhi­saṅghā­ṭassa
viniveṭhanaṃ ... mahato mānadhajassa papātanaṃ ... mahato
abhi­saṅ­khā­rassa vūpasamaṃ ... mahato oghassa nittharaṇaṃ ... mahato
bhārassa nikkhepanaṃ ... mahato ­saṃsā­ra­vaṭṭassa upacchedaṃ ... mahato
santāpassa nibbāpanaṃ ... mahato pariḷāhassa paṭippas­sad­dhiṃ ...
mahato dhammadhajassa ussāpanaṃ esī gavesī pariyesītipi isi. Mahante
satipaṭṭhāne ... mahante sammappadhāne ... mahantāni indriyāni ...
mahantāni balāni ... mahante bojjhaṅge ... mahantaṃ ariyaṃ aṭṭhaṅgikaṃ
maggaṃ ... mahantaṃ paramatthaṃ amataṃ nibbānaṃ esī gavesī pariyesītipi
isi. Mahesakkhehi vā sattehi esito gavesito pariyesito--- "kahaṃ buddho,
kahaṃ bhagavā, kahaṃ devadevo, kahaṃ narāsabho"tipi isīti---
yāvatatiyañca devīsi byākarotīti me sutaṃ. Tenāha so brāhmaṇo---

> []{#22 .sc}[]{#p_25Cn_949 .ms}"Dvāhaṃ sakkaṃ apucchissaṃ, [(iccāyasmā
> mogharājā)]{.gathaQuote}\
> Na me byākāsi cakkhumā;\
> Yāvatatiyañca devīsi,\
> Byākarotīti me sutan"ti.
>
> []{#23 .sc} []{#p_25Cn_950 .ms}[]{#msdiv86 .msdiv}**Ayaṃ loko paro
> loko,**\
> **brahmaloko sadevako;**\
> **Diṭṭhiṃ te nābhijānāti,**\
> **gotamassa yasassino.** (2)

[]{#24 .sc}[]{#p_25Cn_951 .ms}**Ayaṃ loko paro loko**ti. **Ayaṃ loko**ti
manussaloko. **Paro loko**ti manussalokaṃ ṭhapetvā sabbo paro
lokoti---ayaṃ loko paro loko.

[]{#25 .sc}[]{#p_25Cn_952 .ms}**Brahmaloko sadevako**ti sadevako loko
samārako sabrahmako ­sassama­ṇab­rāhmaṇī pajā sade­va­manus­sāti---
brahmaloko sadevako.

[]{#26 .sc}[]{#p_25Cn_953 .ms}**Diṭṭhiṃ te nābhijānātī**ti tuyhaṃ
diṭṭhiṃ khantiṃ ruciṃ laddhiṃ ajjhāsayaṃ adhippāyaṃ loko na jānāti---
"ayaṃ evaṃdiṭṭhiko evaṃkhantiko evaṃruciko evaṃladdhiko evaṃajjhāsayo
evaṃadhippāyo"ti na jānāti na passati na dakkhati nādhigacchati na
vindati na paṭilabhatīti---diṭṭhiṃ te nābhijānāti.

[]{#27 .sc}[]{#p_25Cn_954 .ms}**Gotamassa yasassino**ti bhagavā
yasappattoti yasassī. Atha vā bhagavā sakkato garukato mānito pūjito
apacito lābhī
cīvara­piṇḍa­pāta­se­nāsa­na­gilāna­pac­ca­ya­bhesaj­ja­parik­khā­rā­nan­tipi
yasassīti---gotamassa yasassino. Tenāha so brāhmaṇo---

> []{#28 .sc}[]{#p_25Cn_955 .ms}"Ayaṃ loko paro loko,\
> brahmaloko sadevako;\
> Diṭṭhiṃ te nābhijānāti,\
> gotamassa yasassino"ti.
>
> []{#29 .sc} []{#p_25Cn_956 .ms}[]{#msdiv87 .msdiv}**Evaṃ
> abhikkan­ta­dassā­viṃ,**\
> **atthi pañhena āgamaṃ;**\
> **Kathaṃ lokaṃ avekkhantaṃ,**\
> **maccurājā na passati.** (3)

[]{#30 .sc}[]{#p_25Cn_957 .ms}**Evaṃ abhikkan­ta­dassā­vin**ti evaṃ
abhikkan­ta­dassā­viṃ aggadassāviṃ seṭṭhadassāviṃ viseṭṭha­dassā­viṃ
­pāmok­kha­dassā­viṃ uttamadassāviṃ parama­dassā­vinti---evaṃ
abhikkan­ta­dassā­viṃ.

[]{#31 .sc}[]{#p_25Cn_958 .ms}**Atthi pañhena āgaman**ti [pañhena
atthiko āgatomhi]{#note680 .var title="pañhatthikamhā āgatā (bj, s1-3)"}
... pe ... vahassetaṃ bhāranti, evampi atthi pañhena āgamaṃ.

[]{#32 .sc}[]{#p_25Cn_959 .ms}**Kathaṃ lokaṃ avekkhantan**ti kathaṃ
lokaṃ avekkhantaṃ pacca­vek­khan­taṃ tulayantaṃ tīrayantaṃ vibhāvayantaṃ
vibhūtaṃ karontanti---kathaṃ lokaṃ avekkhantaṃ.

[]{#33 .sc}[]{#p_25Cn_960 .ms}**Maccurājā na passatī**ti maccurājā na
passati na dakkhati nādhigacchati na vindati na paṭilabhatīti---
maccurājā na passati. Tenāha so brāhmaṇo---

> []{#34 .sc}[]{#p_25Cn_961 .ms}"Evaṃ abhikkan­ta­dassā­viṃ,\
> atthi pañhena āgamaṃ;\
> Kathaṃ lokaṃ avekkhantaṃ,\
> maccurājā na passatī"ti.
>
> []{#35 .sc} []{#p_25Cn_962 .ms}[]{#msdiv88 .msdiv}**Suññato lokaṃ
> avekkhassu,**\
> **mogharāja sadā sato;**\
> **Attānudiṭṭhiṃ ūhacca,**\
> **evaṃ maccutaro siyā;**\
> **Evaṃ lokaṃ avekkhantaṃ,**\
> **maccurājā na passati.** (4)

[]{#36 .sc}[]{#p_25Cn_963 .ms}**Suññato lokaṃ avekkhassū**ti. **Loko**ti
nirayaloko tiracchānaloko petti­visa­ya­loko manussaloko devaloko
khandhaloko dhātuloko āyatanaloko ayaṃ loko paro loko brahmaloko
[sadevako]{#note682 .var title="sadevako loko (mr)"}. Aññataro bhikkhu
bhagavantaṃ etadavoca---" loko lokoti, bhante, vuccati. Kittāvatā nu
kho, bhante, lokoti vuccatī"ti? "Lujjatīti kho, bhikkhu, tasmā lokoti
vuccati. Kiñca lujjati? Cakkhu kho bhikkhu lujjati, rūpā lujjanti,
cakkhuviññāṇaṃ lujjati, cak­khu­samphasso lujjati, [yampidaṃ]{#note684
.var title="yamidaṃ (mr)"} cak­khu­samphas­sa­pac­cayā uppajjati
vedayitaṃ sukhaṃ vā dukkhaṃ vā aduk­kha­ma­su­khaṃ vā tampi lujjati;
sotaṃ lujjati, gandhā lujjanti ... pe ... kāyo lujjati, phoṭṭhabbā
lujjanti; mano lujjati, dhammā lujjanti, manoviññāṇaṃ lujjati,
manosamphasso lujjati; yampidaṃ mano­samphas­sa­pac­cayā uppajjati
vedayitaṃ sukhaṃ vā dukkhaṃ vā aduk­kha­ma­su­khaṃ vā tampi lujjati.
Lujjatīti kho, bhikkhu, tasmā lokoti vuccati".

[]{#37 .sc}[]{#p_25Cn_964 .ms}**Suññato lokaṃ avekkhassū**ti dvīhi
kāraṇehi suññato lokaṃ
avekkhati---[avasi­yapa­vatta­sal­lak­kha­ṇa­vasena]{#note685 .var
title="avassi­yapa­vatta ... (s1-3)"} vā
tuccha­saṅ­khā­ra­sa­manu­passa­nā­vasena vā. Kathaṃ
avasi­yapa­vatta­sal­lak­kha­ṇa­vasena suññato lokaṃ avekkhati? Rūpe
vaso na labbhati, vedanāya vaso na labbhati, saññāya vaso na labbhati,
saṅkhāresu vaso na labbhati, viññāṇe vaso na labbhati. Vuttañhetaṃ
bhagavatā---" rūpaṃ, bhikkhave, anattā. Rūpañca hidaṃ, bhikkhave, attā
abhavissa, nayidaṃ rūpaṃ ābādhāya saṃvatteyya; labbhetha ca rūpe---'evaṃ
me rūpaṃ hotu, evaṃ me rūpaṃ mā ahosī'ti. Yasmā ca kho, bhikkhave, rūpaṃ
anattā, tasmā rūpaṃ ābādhāya saṃvattati na ca labbhati rūpe---'evaṃ me
rūpaṃ hotu, evaṃ me rūpaṃ mā ahosī'ti.

[]{#38 .sc}[]{#p_25Cn_965 .ms}Vedanā anattā. Vedanā ca hidaṃ, bhikkhave,
attā abhavissa, nayidaṃ vedanā ābādhāya saṃvatteyya; labbhetha ca
vedanāya---'evaṃ me vedanā hotu, evaṃ me vedanā mā ahosī'ti. Yasmā ca
kho, bhikkhave, vedanā anattā, tasmā vedanā ābādhāya saṃvattati, na ca
labbhati vedanāya---'evaṃ me vedanā hotu, evaṃ me vedanā mā ahosī'ti.

[]{#39 .sc}[]{#p_25Cn_966 .ms}Saññā anattā. Saññā ca hidaṃ, bhikkhave,
attā abhavissa, nayidaṃ saññā ābādhāya saṃvatteyya; labbhetha ca
saññāya---'evaṃ me saññā hotu, evaṃ me saññā mā ahosī'ti. Yasmā ca kho,
bhikkhave, saññā anattā, tasmā saññā ābādhāya saṃvattati, na ca labbhati
saññāya---'evaṃ me saññā hotu, evaṃ me saññā mā ahosī'ti.

[]{#40 .sc}[]{#p_25Cn_967 .ms}Saṅkhārā anattā. Saṅkhārā ca hidaṃ,
bhikkhave, attā abhavissaṃsu, nayidaṃ saṅkhārā ābādhāya saṃvatteyyuṃ;
labbhetha ca saṅkhāresu---'evaṃ me saṅkhārā hontu, evaṃ me saṅkhārā mā
ahesun'ti. Yasmā ca kho, bhikkhave, saṅkhārā anattā, tasmā saṅkhārā
ābādhāya saṃvattanti, na ca labbhati saṅkhāresu---'evaṃ me saṅkhārā
hontu, evaṃ me saṅkhārā mā ahesun'ti.

[]{#41 .sc}[]{#p_25Cn_968 .ms}Viññāṇaṃ anattā. Viññāṇañca hidaṃ,
bhikkhave, attā abhavissa, nayidaṃ viññāṇaṃ ābādhāya saṃvatteyya;
labbhetha ca viññāṇe---'evaṃ me viññāṇaṃ hotu, evaṃ me viññāṇaṃ mā
ahosī'ti. Yasmā ca kho, bhikkhave, viññāṇaṃ anattā, tasmā viññāṇaṃ
ābādhāya saṃvattati, na ca labbhati viññāṇe---'evaṃ me viññāṇaṃ hotu,
evaṃ me viññāṇaṃ mā ahosī'"ti.

::: {.var .long-var title=" etthantare pāṭho sī potthake"}
[]{#42 .sc}[]{#p_25Cn_969 .ms}Vuttañhetaṃ bhagavatā---" nāyaṃ,
bhikkhave, kāyo tumhākaṃ, napi [aññesaṃ]{#note689 .var
title="paresaṃ (s1-3)"}. Purāṇamidaṃ, bhikkhave, kammaṃ abhisaṅkhataṃ
abhisañ­cetayi­taṃ vedaniyaṃ daṭṭhabbaṃ. Tatra kho, bhikkhave, sutavā
ariyasāvako paṭic­ca­samup­pādaṃ­yeva sādhukaṃ yoniso manasi
karoti---'iti imasmiṃ sati idaṃ hoti, imassuppādā idaṃ uppajjati;
imasmiṃ asati idaṃ na hoti, imassa nirodhā idaṃ nirujjhati,
yadidaṃ---avijjāpaccayā saṅkhārā, saṅ­khā­ra­pac­cayā viññāṇaṃ,
viññāṇapaccayā nāmarūpaṃ, nāmarū­papaccayā saḷāyatanaṃ,
saḷāya­tana­pac­cayā phasso, phassapaccayā vedanā, vedanāpaccayā taṇhā,
taṇhāpaccayā upādānaṃ, upādānapaccayā bhavo, bhavapaccayā jāti,
jātipaccayā jarāmaraṇaṃ soka­pari­deva­duk­kha­do­manas­supāyāsā
sambhavanti---evametassa kevalassa duk­khak­khan­dhassa samudayo hoti'.

[]{#43 .sc}[]{#p_25Cn_970 .ms}Avijjāya tveva asesa­virāga­nirodhā
saṅ­khā­ra­nirodho, saṅ­khā­ra­nirodhā viññāṇanirodho ... pe ...
jātinirodhā jarāmaraṇaṃ soka­pari­deva­duk­kha­do­manas­supāyāsā
nirujjhanti, evametassa kevalassa duk­khak­khan­dhassa nirodho hotī"ti.
Evaṃ avasi­yapa­vatta­sal­lak­kha­ṇa­vasena suññato lokaṃ avekkhati.

[]{#44 .sc}[]{#p_25Cn_971 .ms}Kathaṃ
tuccha­saṅ­khā­ra­sa­manu­passa­nā­vasena suññato lokaṃ avekkhati? Rūpe
sāro na labbhati, vedanāya sāro na labbhati, saññāya sāro na labbhati,
saṅkhāresu sāro na labbhati, viññāṇe sāro na labbhati; rūpaṃ
[assāraṃ]{#note691 .var title="asāraṃ (bj)"} nissāraṃ sārāpagataṃ
nicca­sārasā­rena vā sukha­sārasā­rena vā attasārasārena vā niccena vā
dhuvena vā sassatena vā avi­pari­ṇāma­dham­mena vā. Vedanā assārā
nissārā sārāpagatā ... pe ... saññā assārā nissārā sārāpagatā ...
saṅkhārā assārā nissārā sārāpagatā ... viññāṇaṃ assāraṃ nissāraṃ
sārāpagataṃ nicca­sārasā­rena vā sukha­sārasā­rena vā attasārasārena vā
niccena vā dhuvena vā sassatena vā avi­pari­ṇāma­dham­mena vā.
:::

[]{#45 .sc} []{#p_25Cn_972 .ms}[Yathā]{#note693 .var
title="yathā pana (bj)"} naḷo assāro nissāro sārāpagato, yathā ca eraṇḍo
... pe ... yathā ca udumbaro assāro nissāro sārāpagato, yathā ca
[setakaccho]{#note694 .var
title="setavaccho (bj, s1, mr) | setagaccho (s2, s3, c1)"} assāro
nissāro sārāpagato, yathā ca [pālibhaddako]{#note695 .var
title="pāribhaddako (bj) | pāḷibhaddako (mr)"} assāro nissāro
sārāpagato, yathā ca [pheṇapiṇḍo]{#note696 .var
title="pheṇupiṇḍo (s1-3)"} assāro nissāro sārāpagato, yathā ca
[udakapubbuḷaṃ]{#note697 .var
title="udaka­bububu­ḷakaṃ (bj) | pubbulakaṃ (s1-3)"} assāraṃ nissāraṃ
sārāpagataṃ, yathā ca marīci assārā nissārā sārāpagatā, yathā
kadalikkhandho assāro nissāro sārāpagato, yathā māyā assārā nissārā
sārāpagatā---evameva rūpaṃ assāraṃ nissāraṃ sārāpagataṃ
nicca­sārasā­rena vā sukha­sārasā­rena vā attasārasārena vā niccena vā
dhuvena vā sassatena vā avi­pari­ṇāma­dham­mena vā. Vedanā assārā
nissārā sārāpagatā ... pe ... saññā assārā nissārā sārāpagatā ...
saṅkhārā assārā nissārā sārāpagatā ... viññāṇaṃ assāraṃ nissāraṃ
sārāpagataṃ nicca­sārasā­rena vā sukha­sārasā­rena vā attasārasārena vā
niccena vā dhuvena vā sassatena vā avi­pari­ṇāma­dham­mena vā. Evaṃ
tuccha­saṅ­khā­ra­sa­manu­passa­nā­vasena suññato lokaṃ avekkhati. Imehi
dvīhi kāraṇehi suññato lokaṃ avekkhati.

[]{#46 .sc}[]{#p_25Cn_973 .ms}Api ca chahākārehi suññato lokaṃ
avekkhati. [Cakkhu suññaṃ]{#note698 .var title="cakkhuṃ suññaṃ (bj)"}
attena vā attaniyena vā niccena vā dhuvena vā sassatena vā
avi­pari­ṇāma­dham­mena vā, sotaṃ suññaṃ ... pe ... ghānaṃ suññaṃ ...
jivhā suññā ... kāyo suñño ... mano suñño attena vā attaniyena vā
niccena vā dhuvena vā sassatena vā avi­pari­ṇāma­dham­mena vā. Rūpā
suññā ... pe ... saddā suññā ... gandhā suññā ... rasā suññā ...
phoṭṭhabbā suññā ... dhammā suññā attena vā attaniyena vā niccena vā
dhuvena vā sassatena vā avi­pari­ṇāma­dham­mena vā. Cakkhuviññāṇaṃ
suññaṃ ... pe ... manoviññāṇaṃ suññaṃ ... cak­khu­samphasso suñño ...
manosamphasso suñño ... cak­khu­samphas­sajā vedanā suññā ...
mano­samphas­sajā vedanā suññā ... rūpasaññā suññā ... dhammasaññā suññā
... rūpasañcetanā suññā ... dhamma­sañ­cetanā suññā ... rūpataṇhā suññā
... rūpavitakko suñño ... rūpavicāro suñño ... dhammavicāro suñño attena
vā attaniyena vā niccena vā dhuvena vā sassatena vā
avi­pari­ṇāma­dham­mena vā. Evaṃ chahākārehi suññato lokaṃ avekkhati.

[]{#47 .sc}[]{#p_25Cn_974 .ms}Api ca dasahākārehi suññato lokaṃ
avekkhati. Rūpaṃ rittato tucchato suññato anattato asārakato vadhakato
vibhavato aghamūlato sāsavato saṅkhatato; vedanaṃ ... pe ... saññaṃ ...
saṅkhāre ... viññāṇaṃ ... cutiṃ ... upapattiṃ ... paṭisandhiṃ ... bhavaṃ
... saṃsāravaṭṭaṃ rittato tucchato suññato anattato asārakato vadhakato
vibhavato aghamūlato sāsavato saṅkhatato. Evaṃ dasahākārehi suññato
lokaṃ avekkhati.

[]{#48 .sc}[]{#p_25Cn_975 .ms}Api ca dvāda­sa­hā­kārehi suññato lokaṃ
avekkhati. Rūpaṃ na satto na jīvo na naro na māṇavo na itthī na puriso
na attā na attaniyaṃ nāhaṃ na mama na koci na kassaci; vedanā ... pe ...
saññā ... saṅkhārā ... viññāṇaṃ na satto na jīvo na naro na māṇavo na
itthī na puriso na attā na attaniyaṃ nāhaṃ na mama na koci na kassaci.
Evaṃ dvāda­sa­hā­kārehi suññato lokaṃ avekkhati.

[]{#49 .sc}[]{#p_25Cn_976 .ms}Vuttañhetaṃ bhagavatā---" yaṃ, bhikkhave,
na tumhākaṃ taṃ pajahatha. Taṃ vo pahīnaṃ dīgharattaṃ hitāya sukhāya
bhavissati. Kiñca, bhikkhave, na tumhākaṃ? Rūpaṃ, bhikkhave, na
tumhākaṃ; taṃ pajahatha. Taṃ vo pahīnaṃ dīgharattaṃ hitāya sukhāya
bhavissati. Vedanā, bhikkhave, na tumhākaṃ; taṃ pajahatha. Sā vo pahīnā
dīgharattaṃ hitāya sukhāya bhavissati. Saññā, bhikkhave, na tumhākaṃ;
taṃ pajahatha. Sā vo pahīnā dīgharattaṃ hitāya sukhāya bhavissati.
Saṅkhārā, bhikkhave, na tumhākaṃ; te pajahatha. Te vo pahīnā dīgharattaṃ
hitāya sukhāya bhavissanti. Viññāṇaṃ, bhikkhave, na tumhākaṃ; taṃ
pajahatha. Taṃ vo pahīnaṃ dīgharattaṃ hitāya sukhāya bhavissati.
[Seyyathāpi]{#note700 .var title="taṃ kiṃ maññatha (bj, s1-3, mr)"},
bhikkhave, yaṃ imasmiṃ jetavane tiṇakaṭ­ṭha­sā­khā­palāsaṃ taṃ jano
hareyya vā ḍaheyya vā yathāpaccayaṃ vā kareyya. Api nu tumhākaṃ
evamassa---'amhe jano harati vā ḍahati vā yathāpaccayaṃ vā karotī'"ti?
"No hetaṃ, bhante". "Taṃ kissa hetu"? "Na hi no etaṃ, bhante, attā vā
attaniyaṃ" vāti. "Evameva kho, bhikkhave, yaṃ na tumhākaṃ taṃ pajahatha;
taṃ vo pahīnaṃ dīgharattaṃ hitāya sukhāya bhavissati. Kiñca, bhikkhave,
na tumhākaṃ? Rūpaṃ, bhikkhave, na tumhākaṃ; taṃ pajahatha. Taṃ vo
pahīnaṃ dīgharattaṃ hitāya sukhāya bhavissati. Vedanā ... pe ... saññā
... saṅkhārā ... viññāṇaṃ, bhikkhave, na tumhākaṃ; taṃ pajahatha. Taṃ vo
pahīnaṃ dīgharattaṃ hitāya sukhāya bhavissatī"ti. Evampi suññato lokaṃ
avekkhati.

[]{#50 .sc}[]{#p_25Cn_977 .ms}Āyasmā ānando bhagavantaṃ
etadavoca---"'[suñño]{#note701 .var title="suññato (mr)"} loko, suñño
loko'ti, bhante, vuccati. Kittāvatā nu kho, bhante, suñño lokoti
vuccatī"ti? "Yasmā ca kho, ānanda, suññaṃ attena vā attaniyena vā, tasmā
suñño lokoti vuccati. Kiñcānanda, suññaṃ attena vā attaniyena vā? Cakkhu
kho, ānanda, suññaṃ attena vā attaniyena vā. Rūpā suññā ... pe ...
cakkhuviññāṇaṃ suññaṃ ... cak­khu­samphasso suñño ... yampidaṃ
cak­khu­samphas­sa­pac­cayā uppajjati vedayitaṃ sukhaṃ vā dukkhaṃ vā
aduk­kha­ma­su­khaṃ vā tampi suññaṃ attena vā attaniyena vā. Sotaṃ
suññaṃ ... saddā suññā ... ghānaṃ suññaṃ ... gandhā suññā ... jivhā
suññā ... rasā suññā ... kāyo suñño ... phoṭṭhabbā suññā ... mano suñño
... dhammā suññā ... manoviññāṇaṃ suññaṃ ... manosamphasso suñño ...
yampidaṃ suññaṃ mano­samphas­sa­pac­cayā uppajjati vedayitaṃ sukhaṃ vā
dukkhaṃ vā aduk­kha­ma­su­khaṃ vā tampi suññaṃ attena vā attaniyena vā.
Yasmā ca kho, ānanda, suññaṃ attena vā attaniyena vā, tasmā suñño lokoti
vuccatī"ti. Evampi suññato lokaṃ avekkhati.

> []{#51 .sc} []{#p_25Cn_978 .ms}"Suddhaṃ dhamma­sa­muppādaṃ,\
> Suddha­saṅ­khā­ra­santa­tiṃ;\
> Passantassa yathābhūtaṃ,\
> Na bhayaṃ hoti gāmaṇi.
>
> []{#52 .sc}[]{#p_25Cn_979 .ms}Tiṇa­kaṭṭha­samaṃ lokaṃ,\
> yadā paññāya passati;\
> [Nāññaṃ]{#note703 .var title="na aññaṃ (s1-3, mr)"} patthayate kiñci,\
> aññat­rap­paṭi­sandhiyā"ti.

[]{#53 .sc}[]{#p_25Cn_980 .ms}Evampi suññato lokaṃ avekkhati.

[]{#54 .sc}[]{#p_25Cn_981 .ms}Vuttañhetaṃ bhagavatā---" evameva kho,
bhikkhave, bhikkhu rūpaṃ samannesati yāvatā rūpassa gati, vedanaṃ
samannesati yāvatā vedanāya gati, saññaṃ samannesati yāvatā saññāya
gati, saṅkhāre samannesati yāvatā saṅkhārānaṃ gati, viññāṇaṃ samannesati
yāvatā viññāṇassa gati. [Tassa rūpaṃ]{#note705 .var
title="tassa bhikkhuno rūpaṃ (s1-3)"} samannesato yāvatā rūpassa gati,
vedanaṃ ... pe ... saññaṃ ... saṅkhāre ... viññāṇaṃ samannesato yāvatā
viññāṇassa gati, yampissa taṃ hoti ahanti vā mamanti vā asmīti vā, tampi
tassa na hotī"ti. Evampi suññato lokaṃ avekkhati.

[]{#55 .sc}[]{#p_25Cn_982 .ms}**Suññato lokaṃ avekkhassū**ti suññato
lokaṃ avekkhassu paccavekkhassu dakkhassu tulehi tīrehi vibhāvehi
vibhūtaṃ karohīti---suññato lokaṃ avekkhassu.

[]{#56 .sc}[]{#p_25Cn_983 .ms}**Mogharāja sadā sato**ti. **Mogharājā**ti
bhagavā taṃ brāhmaṇaṃ nāmena ālapati. **Sadā**ti sabbakālaṃ ... pe ...
pacchime vayokhandhe. **Sato**ti catūhi kāraṇehi sato---kāye
kāyānupas­sanā­sati­paṭṭhā­naṃ bhāvento sato ... pe ... so vuccati
satoti---mogharāja sadā sato.

[]{#57 .sc}[]{#p_25Cn_984 .ms}**Attānudiṭṭhiṃ ūhaccā**ti attānudiṭṭhi
vuccati vīsativatthukā sakkāyadiṭṭhi. Idha assutavā puthujjano ariyānaṃ
adassāvī ariyadhammassa akovido ariyadhamme avinīto sappurisānaṃ
adassāvī sap­purisa­dhammassa akovido sap­purisa­dhamme avinīto rūpaṃ
attato samanupassati rūpavantaṃ vā attānaṃ attani vā rūpaṃ rūpasmiṃ vā
attānaṃ, vedanaṃ ... pe ... saññaṃ ... saṅkhāre ... viññāṇaṃ attato
samanupassati viññāṇavantaṃ vā attānaṃ attani vā viññāṇaṃ viññāṇasmiṃ vā
attānaṃ. Yā evarūpā diṭṭhi diṭṭhigataṃ diṭṭhigahanaṃ diṭṭhikantāro
diṭṭhi­visū­kāyikaṃ diṭṭhi­vip­phan­di­taṃ diṭṭhi­saṃ­yoja­naṃ gāho
paṭiggāho abhiniveso parāmāso kummaggo micchāpatho micchattaṃ
titthāyatanaṃ vipari­yesag­gāho viparītaggāho vipallāsaggāho micchāgāho
ayāthāvakasmiṃ yāthāvakanti gāho yāvatā dvāsaṭṭhi diṭṭhigatāni, ayaṃ
attānudiṭṭhi. **Attānudiṭṭhiṃ ūhaccā**ti attānudiṭṭhiṃ [ūhacca
samūhacca]{#note706 .var title="uhacca samuhacca (mr)"} uddharitvā
samuddharitvā uppāṭayitvā samuppāṭayitvā pajahitvā vinodetvā
byantīkaritvā anabhāvaṃ gametvāti--- attānudiṭṭhiṃ ūhacca.

[]{#58 .sc}[]{#p_25Cn_985 .ms}**Evaṃ maccutaro siyā**ti evaṃ maccupi
tareyyāsi, jarāpi tareyyāsi, maraṇampi tareyyāsi uttareyyāsi patareyyāsi
samatik­kamey­yāsi ­vīti­vat­tey­yāsīti---evaṃ maccutaro siyā.

[]{#59 .sc}[]{#p_25Cn_986 .ms}**Evaṃ lokaṃ avekkhantan**ti evaṃ lokaṃ
avekkhantaṃ pacca­vek­khan­taṃ tulayantaṃ tīrayantaṃ vibhāvayantaṃ
vibhūtaṃ karontanti---evaṃ lokaṃ avekkhantaṃ.

[]{#60 .sc}[]{#p_25Cn_987 .ms}**Maccurājā na passatī**ti maccupi
maccurājā, māropi maccurājā, maraṇampi maccurājā. **Na passatī**ti
maccurājā na passati na dakkhati nādhigacchati na vindati na
paṭilabhati. Vuttañhetaṃ bhagavatā---"seyyathāpi, bhikkhave, āraññiko
migo araññe pavane caramāno vissattho gacchati [vissattho]{#note707 .var
title="vissaṭṭho (mr)"} tiṭṭhati vissattho nisīdati vissattho seyyaṃ
kappeti. Taṃ kissa hetu? [Anāpāthagato]{#note708 .var
title="anāpātagato (mr)"}, bhikkhave, luddassa. Evameva kho, bhikkhave,
bhikkhu vivicceva kāmehi vivicca akusalehi dhammehi savitakkaṃ savicāraṃ
vivekajaṃ pītisukhaṃ paṭhamaṃ jhānaṃ upasampajja viharati. Ayaṃ vuccati,
bhikkhave, 'bhikkhu [andhamakāsi]{#note710 .var title="antamakāsi (mr)"}
māraṃ, apadaṃ vadhitvā māracakkhuṃ adassanaṃ gato pāpimato'.

[]{#61 .sc}[]{#p_25Cn_988 .ms}Puna caparaṃ, bhikkhave, bhikkhu
vitak­ka­vicārā­naṃ vūpasamā ajjhattaṃ sampasādanaṃ cetaso ekodibhāvaṃ
avitakkaṃ avicāraṃ samādhijaṃ pītisukhaṃ dutiyaṃ jhānaṃ ... pe ...
tatiyaṃ jhānaṃ ... catutthaṃ jhānaṃ upasampajja viharati. Ayaṃ vuccati,
bhikkhave, 'bhikkhu andhamakāsi māraṃ, apadaṃ vadhitvā māracakkhuṃ
adassanaṃ gato pāpimato'.

[]{#62 .sc}[]{#p_25Cn_989 .ms}Puna caparaṃ, bhikkhave, bhikkhu sabbaso
rūpasaññānaṃ samatikkamā, paṭi­gha­saññā­naṃ atthaṅgamā,
nānat­ta­saññā­naṃ amanasikārā, ananto ākāsoti ākāsānañ­cāyata­naṃ
upasampajja viharati. Ayaṃ vuccati, bhikkhave, 'bhikkhu andhamakāsi
māraṃ, apadaṃ vadhitvā māracakkhuṃ adassanaṃ gato pāpimato'.

[]{#63 .sc}[]{#p_25Cn_990 .ms}Puna caparaṃ, bhikkhave, bhikkhu sabbaso
ākāsānañ­cāyata­naṃ samatikkamma anantaṃ viññāṇanti
viñ­ñā­ṇañ­cāyata­naṃ upasampajja viharati ... pe ....

[]{#64 .sc}[]{#p_25Cn_991 .ms}Puna caparaṃ, bhikkhave, sabbaso
viñ­ñā­ṇañ­cāyata­naṃ samatikkamma natthi kiñcīti ākiñ­cañ­ñā­yatanaṃ
upasampajja viharati ... pe ....

[]{#65 .sc}[]{#p_25Cn_992 .ms}Puna caparaṃ, bhikkhave, sabbaso
ākiñ­cañ­ñā­yatanaṃ samatikkamma neva­saññā­nā­sañ­ñāyata­naṃ
upasampajja viharati ... pe ....

[]{#66 .sc}[]{#p_25Cn_993 .ms}Puna caparaṃ, bhikkhave, sabbaso
neva­saññā­nā­sañ­ñāyata­naṃ samatikkamma saññā­ve­dayi­ta­nirodhaṃ
upasampajja viharati; paññāya cassa disvā āsavā parikkhīṇā honti. Ayaṃ
vuccati, bhikkhave, 'bhikkhu andhamakāsi māraṃ, apadaṃ vadhitvā
māracakkhuṃ adassanaṃ gato pāpimato, tiṇṇo loke visattikan'ti. So
vissattho gacchati vissattho tiṭṭhati vissattho nisīdati vissattho
seyyaṃ kappeti. Taṃ kissa hetu? Anāpāthagato bhikkhu
pāpimato"ti---maccurājā na passati. Tenāha bhagavā---

> []{#67 .sc}[]{#p_25Cn_994 .ms}"Suññato lokaṃ avekkhassu,\
> mogharāja sadā sato;\
> Attānudiṭṭhiṃ ūhacca,\
> evaṃ maccutaro siyā;\
> Evaṃ lokaṃ avekkhantaṃ,\
> maccurājā na passatī"ti.

[]{#68 .sc}[]{#p_25Cn_995 .ms}Saha gāthā­pari­yosānā ... pe ... satthā
me, bhante bhagavā, sāvako­ha­masmīti.

[]{#p_25Cn_996 .ms}Mogha­rāja­māṇa­va­pucchā­niddeso pannarasamo.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
