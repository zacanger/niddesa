::: {#text lang="pi"}
::: {#cnd10 .section .sutta}
::: {.hgroup}
Cūḷaniddesa

Pārā­yana­vagga­niddesa

Pucchāniddesa

# 6. Upasī­vamāṇa­va­pucchā­niddesa
:::

> []{#1 .sc} []{#p_25Cn_543 .ms}[]{#msdiv38 .msdiv}**Eko ahaṃ sakka
> mahantamoghaṃ, [(iccāyasmā upasīvo)]{.gathaQuote}**\
> **Anissito no visahāmi tārituṃ;**\
> **[Ārammaṇaṃ]{#note399 .var title="āramaṇaṃ (mr)"} brūhi
> samantacakkhu,**\
> **Yaṃ nissito oghamimaṃ tareyyaṃ.** (1)

[]{#2 .sc}[]{#p_25Cn_544 .ms}**Eko ahaṃ sakka mahantamoghan**ti.
**Eko**ti puggalo vā me dutiyo natthi, dhammo vā me dutiyo natthi, yaṃ
vā puggalaṃ nissāya dhammaṃ vā nissāya mahantaṃ kāmoghaṃ bhavoghaṃ
diṭṭhoghaṃ avijjoghaṃ tareyyaṃ uttareyyaṃ patareyyaṃ samatik­kamey­yaṃ
­vīti­vat­tey­yanti. **Sakkā**ti sakko. Bhagavā sakyakulā pabbajitotipi
sakko. Atha vā aḍḍho mahaddhano dhanavātipi sakko. Tassimāni dhanāni,
seyyathidaṃ---saddhādhanaṃ sīladhanaṃ hiridhanaṃ ottappadhanaṃ
sutadhanaṃ cāgadhanaṃ paññādhanaṃ sati­paṭṭhā­na­dhanaṃ ... pe ...
nibbānadhanaṃ. Imehi anekehi dhanaratanehi aḍḍho mahaddhano dhanavātipi
sakko. Atha vā sakko pahu visavī alamatto sūro vīro vikkanto abhīrū
achambhī anutrāsī apalāyī pahīna­bhaya­bhe­ravo vigata­loma­haṃ­so­tipi
sakkoti---eko ahaṃ sakka mahantamoghaṃ.

[]{#3 .sc}[]{#p_25Cn_545 .ms}**Iccāyasmā upasīvo**ti. **Iccā**ti
padasandhi ... pe .... **Āyasmā**ti piyavacanaṃ ... pe ....
**Upasīvo**ti tassa brāhmaṇassa nāmaṃ ... pe ... abhilāpoti---iccāyasmā
upasīvo.

[]{#4 .sc}[]{#p_25Cn_546 .ms}**Anissito no visahāmi tāritun**ti.
**Anissito**ti puggalaṃ vā anissito dhammaṃ vā anissito no visahāmi na
ussahāmi na sakkomi na paṭibalo mahantaṃ kāmoghaṃ bhavoghaṃ diṭṭhoghaṃ
avijjoghaṃ tarituṃ uttarituṃ patarituṃ samatikkamituṃ
vītivattitunti---anissito no visahāmi tārituṃ.

[]{#5 .sc}[]{#p_25Cn_547 .ms}**Ārammaṇaṃ brūhi samantacakkhū**ti
[ārammaṇaṃ ālambaṇaṃ]{#note400 .var
title="ārammaṇanti ālambanaṃ (bj) | ārammaṇaṃ brūhīti ārammaṇaṃ ālambaṇaṃ (s1-3)"}
nissayaṃ upanissayaṃ brūhi ācikkhāhi desehi paññapehi paṭṭhapehi
vivarāhi vibhajāhi uttānīkarohi pakāsehi. **Samantacakkhū**ti
samantacakkhu vuccati sabbañ­ñu­ta­ñāṇaṃ. Bhagavā tena
sabbañ­ñu­ta­ñāṇena upeto samupeto upāgato [samupāgato]{#note401 .var
title="samupagato (bj)"} upapanno [samupapanno]{#note402 .var
title="sampanno (bj)"} samannāgato.

> []{#6 .sc} []{#p_25Cn_548 .ms}Na tassa adiṭ­ṭha­midhat­thi kiñci,\
> Atho aviñ­ñāta­ma­jānitab­baṃ;\
> Sabbaṃ abhiññāsi yadatthi neyyaṃ,\
> Tathāgato tena saman­ta­cak­khūti.

[]{#7 .sc}[]{#p_25Cn_549 .ms}Ārammaṇaṃ brūhi samantacakkhu.

[]{#8 .sc}[]{#p_25Cn_550 .ms}**Yaṃ nissito oghamimaṃ tareyyan**ti. **Yaṃ
nissito**ti yaṃ puggalaṃ vā nissito dhammaṃ vā nissito mahantaṃ kāmoghaṃ
bhavoghaṃ diṭṭhoghaṃ avijjoghaṃ tareyyaṃ uttareyyaṃ patareyyaṃ
samatik­kamey­yaṃ ­vīti­vat­tey­yanti---yaṃ nissito oghamimaṃ tareyyaṃ.
Tenāha so brāhmaṇo---

> []{#9 .sc}[]{#p_25Cn_551 .ms}"Eko ahaṃ sakka mahantamoghaṃ,
> [(iccāyasmā upasīvo)]{.gathaQuote}\
> Anissito no visahāmi tārituṃ;\
> Ārammaṇaṃ brūhi samantacakkhu,\
> Yaṃ nissito oghamimaṃ tareyyan"ti.
>
> []{#10 .sc} []{#p_25Cn_552 .ms}[]{#msdiv39 .msdiv}**Ākiñcaññaṃ
> pekkhamāno satimā, [(upasīvāti bhagavā)]{.gathaQuote}**\
> **Natthīti nissāya tarassu oghaṃ;**\
> **Kāme pahāya virato kathāhi,**\
> **Taṇhakkhayaṃ [natta­mahā­bhi­passa]{#note405 .var
> title="ratta­mahā­bhi­passa (s1-3)"}.** (2)

[]{#11 .sc}[]{#p_25Cn_553 .ms}**Ākiñcaññaṃ pekkhamāno satimā**ti so
brāhmaṇo pakatiyā [ākiñ­cañ­ñā­yatana­samā­pattiṃ lābhīyeva]{#note406
.var title="... samāpattilābhī santaṃyeva (bj)"} nissayaṃ na
jānāti---"ayaṃ me nissayo"ti. Tassa bhagavā nissayañca ācikkhati
uttariñca niyyānapathaṃ. Ākiñ­cañ­ñā­yatana­samā­pattiṃ sato
samāpajjitvā tato vuṭṭhahitvā tattha jāte cittacetasike dhamme aniccato
pekkhamāno, dukkhato ... pe ... rogato ... gaṇḍato ... sallato ...
aghato ... ābādhato ... parato ... palokato ... ītito ... upaddavato ...
bhayato ... upasaggato ... calato ... pabhaṅguto ... addhuvato ...
atāṇato ... aleṇato ... asaraṇato ... asaraṇībhūtato ... rittato ...
tucchato ... suññato ... anattato ... ādīnavato ... vipari­ṇāma­dhammato
... asārakato ... aghamūlato ... bhavato ... vibhavato ... sāsavato ...
saṅkhatato ... mārāmisato ... jātidhammato ... jarādhammato ...
byādhidhammato ... maraṇadhammato ...
soka­pari­deva­duk­kha­do­manas­supāyā­sa­dhammato ...
samuda­ya­dhammato ... atthaṅgamato ... assādato ... ādīnavato ...
nissaraṇato pekkhamāno dakkhamāno olokayamāno nijjhāyamāno
upapa­rikkha­māno.

[]{#12 .sc}[]{#p_25Cn_554 .ms}**Satimā**ti yā sati anussati paṭissati
... pe ... sammāsati---ayaṃ vuccati sati. Imāya satiyā upeto hoti ... pe
... samannāgato, so vuccati satimāti---ākiñcaññaṃ pekkhamāno satimā.

[]{#13 .sc}[]{#p_25Cn_555 .ms}**Upasīvāti bhagavā**ti. **Upasīvā**ti
bhagavā taṃ brāhmaṇaṃ nāmena ālapati. **Bhagavā**ti
gāra­vādhi­vacana­metaṃ ... pe ... sacchikā paññatti, yadidaṃ
bhagavāti---upasīvāti bhagavā.

[]{#14 .sc}[]{#p_25Cn_556 .ms}**Natthīti nissāya tarassu oghan**ti
natthi kiñcīti ākiñ­cañ­ñā­yatana­samā­patti. Kiṃkāraṇā natthi kiñcīti
ākiñ­cañ­ñā­yatana­samā­patti? Viñ­ñā­ṇañ­cāyata­na­samā­pattiṃ sato
samāpajjitvā tato vuṭṭhahitvā taññeva viññāṇaṃ abhāveti,
[vibhāveti]{#note407 .var title="vyabhāveti (bj)"}, antaradhāpeti,
natthi kiñcīti passati. Taṃkāraṇā natthi kiñcīti
ākiñ­cañ­ñā­yatana­samā­pattiṃ [nissāya]{#note408 .var
title="taṃ nissāya (bj, s1-3)"} upanissāya [ālambaṇaṃ]{#note409 .var
title="ālambanaṃ (bj) | ārammaṇaṃ ālambaṇaṃ (s1-3)"} karitvā kāmoghaṃ
bhavoghaṃ diṭṭhoghaṃ avijjoghaṃ tarassu uttarassu patarassu
samatikkamassu vītivattassūti---natthīti nissāya tarassu oghaṃ.

[]{#15 .sc}[]{#p_25Cn_557 .ms}**Kāme pahāya virato kathāhī**ti.
**Kāmā**ti uddānato dve kāmā---vatthukāmā ca kilesakāmā ca ... pe ...
ime vuccanti vatthukāmā ... pe ... ime vuccanti kilesakāmā. **Kāme
pahāyā**ti vatthukāme parijānitvā kilesakāme pahāya pajahitvā vinodetvā
byantīkaritvā anabhāvaṃ gametvāti---kāme pahāya. **Virato kathāhī**ti
kathaṃkathā vuccati vicikicchā. Dukkhe kaṅkhā ... pe ... chambhitattaṃ
cittassa manovilekho kathaṃkathāya ārato virato paṭivirato nikkhanto
nissaṭo [vippamutto]{#note410 .var title="vippayutto (bj)"} visaññutto
vimariyā­di­ka­tena cetasā viharatīti---evampi virato kathāhi ... pe ...
atha vā dvattiṃsāya tiracchā­na­kathāya ārato virato paṭivirato
nikkhanto nissaṭo vippamutto visaññutto vimariyā­di­ka­tena cetasā
viharatīti evampi virato kathāhīti---kāme pahāya virato kathāhi.

[]{#16 .sc}[]{#p_25Cn_558 .ms}**Taṇhakkhayaṃ
natta­mahā­bhi­passā**[ti]{#note411 .var
title="ratta­mahā­bhi­passāti (s1-3)"}. **Taṇhā**ti rūpataṇhā ... pe ...
dhammataṇhā. **Nattaṃ** [vuccati ratti]{#note412 .var
title="rattanti ratti (s1-3)"}. **Aho**ti divaso. Rattiñca divā ca
taṇhakkhayaṃ rāgakkhayaṃ dosakkhayaṃ mohakkhayaṃ gatikkhayaṃ
upapat­tik­kha­yaṃ paṭi­sandhik­kha­yaṃ bhavakkhayaṃ saṃsārakkhayaṃ
vaṭṭakkhayaṃ passa abhipassa dakkha olokaya nijjhāya upaparikkhāti---
taṇhakkhayaṃ natta­mahā­bhi­passa. Tenāha bhagavā---

> []{#17 .sc}[]{#p_25Cn_559 .ms}"Ākiñcaññaṃ pekkhamāno satimā,
> [(upasīvāti bhagavā)]{.gathaQuote}\
> Natthīti nissāya tarassu oghaṃ;\
> Kāme pahāya virato kathāhi,\
> Taṇhakkhayaṃ natta­mahā­bhi­passā"ti.
>
> []{#18 .sc} []{#p_25Cn_560 .ms}[]{#msdiv40 .msdiv}**Sabbesu kāmesu yo
> vītarāgo, [(iccāyasmā upasīvo)]{.gathaQuote}**\
> **Ākiñcaññaṃ nissito hitvā maññaṃ;**\
> **Saññāvimokkhe [paramedhimutto]{#note414 .var
> title="parame vimutto (^snp5.7#669 [Upasī­vamāṇa­vapuc­chā])"},**\
> **Tiṭṭhe nu so tattha anānuyāyī.** (3)

[]{#19 .sc}[]{#p_25Cn_561 .ms}**Sabbesu kāmesu yo vītarāgo**ti.
**Sabbesū**ti sabbena sabbaṃ sabbathā sabbaṃ asesaṃ nissesaṃ
­pariyā­diyana­vacana­metaṃ sabbesūti. **Kāmesū**ti **kāmā**ti uddānato
dve kāmā---vatthukāmā ca kilesakāmā ca ... pe ... ime vuccanti
vatthukāmā ... pe ... ime vuccanti kilesakāmā. Sabbesu kāmesu yo
vītarāgoti. Sabbesu kāmesu yo vītarāgo vigatarāgo cattarāgo vantarāgo
muttarāgo pahīnarāgo paṭi­nissaṭ­ṭha­rāgo vik­kham­bhana­toti---sabbesu
kāmesu yo vītarāgo.

[]{#20 .sc}[]{#p_25Cn_562 .ms}**Iccāyasmā upasīvo**ti. **Iccā**ti
padasandhi ... pe .... **Āyasmā**ti piyavacanaṃ ... pe ....
**Upasīvo**ti tassa brāhmaṇassa nāmaṃ ... pe ... abhilāpoti---iccāyasmā
upasīvo.

[]{#21 .sc}[]{#p_25Cn_563 .ms}**Ākiñcaññaṃ nissito hitvā maññan**ti.
Heṭṭhimā cha samāpattiyo hitvā cajitvā pariccajitvā atikkamitvā
samatikkamitvā vītivattitvā ākiñ­cañ­ñā­yatana­samā­pattiṃ nissito
[allīno]{#note415 .var title="assito allīno (bj)"} upagato samupagato
ajjhosito adhimuttoti---ākiñcaññaṃ nissito hitvā maññaṃ.

[]{#22 .sc}[]{#p_25Cn_564 .ms}**Saññāvimokkhe paramedhimutto**ti
saññāvimokkhā vuccanti satta saññā­samā­pattiyo. [Tāsaṃ
saññā­samā­pattī­naṃ]{#note416 .var
title="yāvatā saññāsamāpattī tāsaṃ (bj)"}
[ākiñ­cañ­ñā­yatana­samā­patti­vimokkho]{#note417 .var
title="... vimokkhā (s1-3, mr)"} aggo ca seṭṭho ca viseṭṭho ca pāmokkho
ca uttamo ca pavaro ca, parame agge seṭṭhe viseṭṭhe pāmokkhe uttame
pavare adhi­mutti­vimokkhena adhimutto tatrādhimutto tadadhimutto
taccarito tabbahulo taggaruko tanninno tappoṇo tappabbhāro tadadhimutto
tadadhipa­tey­yoti--- saññāvimokkhe paramedhimutto.

[]{#23 .sc}[]{#p_25Cn_565 .ms}**Tiṭṭhe nu so tattha anānuyāyī**ti.
**Tiṭṭhe nū**ti saṃsayapucchā vimatipucchā dveḷhakapucchā
anekaṃsapucchā, "evaṃ nu kho, nanu kho, kiṃ nu kho, kathaṃ nu
kho"ti---tiṭṭhe nu. **Tatthā**ti ākiñ­cañ­ñā­yatane. **Anānuyāyī**ti
anānuyāyī [aviccamāno]{#note418 .var title="avedhamāno (s1-3)"}
avigacchamāno ananta­ra­dhāyamāno aparihāyamāno ... pe .... Atha vā
arajjamāno adussamāno amuyhamāno akilissamānoti---tiṭṭhe nu so tattha
anānuyāyī. Tenāha so brāhmaṇo---

> []{#24 .sc}[]{#p_25Cn_566 .ms}"Sabbesu kāmesu yo vītarāgo, [(iccāyasmā
> upasīvo)]{.gathaQuote}\
> Ākiñcaññaṃ nissito hitvā maññaṃ;\
> Saññāvimokkhe paramedhimutto,\
> Tiṭṭhe nu so tattha anānuyāyī"ti.
>
> []{#25 .sc} []{#p_25Cn_567 .ms}[]{#msdiv41 .msdiv}**Sabbesu kāmesu yo
> vītarāgo, [(upasīvāti bhagavā)]{.gathaQuote}**\
> **Ākiñcaññaṃ nissito hitvā maññaṃ;**\
> **Saññāvimokkhe paramedhimutto,**\
> **Tiṭṭheyya so tattha anānuyāyī.** (4)

[]{#26 .sc}[]{#p_25Cn_568 .ms}**Sabbesu kāmesu yo vītarāgo**ti.
**Sabbesū**ti sabbena sabbaṃ sabbathā sabbaṃ asesaṃ nissesaṃ
­pariyā­diyana­vacana­metaṃ sabbesūti. **Kāmesū**ti **kāmā**ti uddānato
dve kāmā---vatthukāmā ca kilesakāmā ca ... pe ... ime vuccanti
vatthukāmā ... pe ... ime vuccanti kilesakāmā. **Sabbesu kāmesu yo
vītarāgo**ti sabbesu kāmesu yo vītarāgo ... pe ... paṭi­nissaṭ­ṭha­rāgo
vik­kham­bhana­toti---sabbesu kāmesu yo vītarāgo.

[]{#27 .sc}[]{#p_25Cn_569 .ms}**Upasīvāti bhagavā**ti. **Upasīvā**ti
bhagavā taṃ brāhmaṇaṃ nāmena ālapati. **Bhagavā**ti
gāra­vādhi­vacana­metaṃ ... pe ... sacchikā paññatti, yadidaṃ
bhagavāti---upasīvāti bhagavā.

[]{#28 .sc}[]{#p_25Cn_570 .ms}**Ākiñcaññaṃ nissito hitvā maññan**ti.
Heṭṭhimā cha samāpattiyo hitvā cajitvā pariccajitvā atikkamitvā
samatikkamitvā vītivattitvā ākiñ­cañ­ñā­yatana­samā­pattiṃ nissito
allīno upagato samupagato ajjhosito adhimuttoti---ākiñcaññaṃ nissito
hitvā maññaṃ.

[]{#29 .sc}[]{#p_25Cn_571 .ms}**Saññāvimokkhe paramedhimutto**ti
saññāvimokkhā vuccanti satta saññā­samā­pattiyo. Tāsaṃ
saññā­samā­pattī­naṃ ākiñ­cañ­ñā­yatana­samā­patti­vimokkho aggo ca
seṭṭho ca viseṭṭho ca pāmokkho ca uttamo ca pavaro ca, parame agge
seṭṭhe viseṭṭhe pāmokkhe uttame pavare adhi­mutti­vimokkhena adhimutto
tatrādhimutto tadadhimutto ... pe ... tadadhipa­tey­yoti---saññāvimokkhe
paramedhimutto.

[]{#30 .sc}[]{#p_25Cn_572 .ms}**Tiṭṭheyya so tattha anānuyāyī**ti.
**Tiṭṭheyyā**ti tiṭṭheyya ­saṭṭhi­kap­pa­sahas­sāni. **Tatthā**ti
ākiñ­cañ­ñā­yatane. **Anānuyāyī**ti anānuyāyī aviccamāno avigacchamāno
ananta­ra­dhāyamāno aparihāyamāno. Atha vā arajjamāno adussamāno
amuyhamāno akilissamānoti---tiṭṭheyya so tattha anānuyāyī. Tenāha
bhagavā---

> []{#31 .sc}[]{#p_25Cn_573 .ms}"Sabbesu kāmesu yo vītarāgo, [(upasīvāti
> bhagavā)]{.gathaQuote}\
> Ākiñcaññaṃ nissito hitvā maññaṃ;\
> Saññāvimokkhe paramedhimutto,\
> Tiṭṭheyya so tattha anānuyāyī"ti.
>
> []{#32 .sc} []{#p_25Cn_574 .ms}[]{#msdiv42 .msdiv}**Tiṭṭhe ce so
> tattha anānuyāyī,**\
> **Pūgampi [vassāni]{#note421 .var
> title="vassānaṃ (bj, s1-3, mr ^snp5.7#671 [Upasī­vamāṇa­vapuc­chā])"}
> samantacakkhu;**\
> **Tattheva so sītisiyā vimutto,**\
> **Cavetha viññāṇaṃ tathāvidhassa.** (5)

[]{#33 .sc}[]{#p_25Cn_575 .ms}**Tiṭṭhe ce so tattha anānuyāyī**ti sace
so tiṭṭheyya ­saṭṭhi­kap­pa­sahas­sāni. **Tatthā**ti ākiñ­cañ­ñā­yatane.
**Anānuyāyī**ti anānuyāyī aviccamāno avigacchamāno ananta­ra­dhāyamāno
aparihāyamāno. Atha vā arajjamāno adussamāno amuyhamāno
akilissamānoti---tiṭṭhe ce so tattha anānuyāyī.

[]{#34 .sc}[]{#p_25Cn_576 .ms}**Pūgampi vassāni samantacakkhū**ti.
**Pūgampi vassānī**ti pūgampi vassāni [bahūni vassāni]{#note422 .var
title="bahunnaṃ vassānaṃ (s1-3)"} bahūni vassasatāni bahūni
vassasahassāni bahūni vassa­sata­sahas­sāni bahūni kappāni bahūni
kappasatāni bahūni kappasahassāni bahūni kappa­sata­sahas­sāni.
**Samantacakkhū**ti samantacakkhu vuccati sabbañ­ñu­ta­ñāṇaṃ ... pe ...
tathāgato tena saman­ta­cak­khūti--- pūgampi vassāni samantacakkhu.

[]{#35 .sc}[]{#p_25Cn_577 .ms}**Tattheva so sītisiyā vimutto, cavetha
viññāṇaṃ tathāvidhassā**ti tattheva so sītibhā­va­manup­patto nicco
dhuvo sassato avi­pari­ṇāma­dhammo sassatisamaṃ tatheva tiṭṭheyya. Atha
vā tassa viññāṇaṃ caveyya ucchijjeyya nasseyya vinasseyya [na
bhaveyyāti]{#note423 .var title="na bhaveyya (bj, s1-3)"}
punabbha­va­paṭi­sandhi­viñ­ñā­ṇaṃ nibbatteyya kāmadhātuyā vā
rūpadhātuyā vā arūpadhātuyā vāti ākiñ­cañ­ñā­yatanaṃ samāpannassa
sassatañca ucchedañca pucchati. Udāhu tattheva anupādisesāya
nibbānadhātuyā parinibbāyeyya. Atha vā tassa viññāṇaṃ caveyya puna
paṭi­sandhi­viñ­ñā­ṇaṃ nibbatteyya kāmadhātuyā vā rūpadhātuyā vā
arūpadhātuyā vāti, ākiñ­cañ­ñā­yatanaṃ upapannassa parinibbānañca
paṭisandhiñca pucchati. **Tathāvidhassā**ti tathāvidhassa tādisassa
tassaṇṭhitassa tappakārassa tap­pa­ṭibhā­gassa ākiñ­cañ­ñā­yatanaṃ
upapannassāti---tattheva so sītisiyā vimutto, cavetha viññāṇaṃ
tathāvidhassa. Tenāha so brāhmaṇo---

> []{#36 .sc}[]{#p_25Cn_578 .ms}"Tiṭṭhe ce so tattha anānuyāyī,\
> Pūgampi vassāni samantacakkhu;\
> Tattheva so sītisiyā vimutto,\
> Cavetha viññāṇaṃ tathāvidhassā"ti.
>
> []{#37 .sc} []{#p_25Cn_579 .ms}[]{#msdiv43 .msdiv}**[Acci]{#note425
> .var title="accī (^snp5.7#672 [Upasī­vamāṇa­vapuc­chā])"} yathā
> vātavegena khittā, [(upasīvāti bhagavā)]{.gathaQuote}**\
> **Atthaṃ paleti na upeti saṅkhaṃ;**\
> **Evaṃ munī nāmakāyā vimutto,**\
> **Atthaṃ paleti na upeti saṅkhaṃ.** (6)

[]{#38 .sc}[]{#p_25Cn_580 .ms}**Acci yathā vātavegena khittā**ti acci
vuccati jālasikhā. **Vātā**ti puratthimā vātā pacchimā vātā uttarā vātā
dakkhiṇā vātā sarajā vātā arajā vātā sītā vātā uṇhā vātā [parittā vātā
adhimattā vātā]{#note427 .var title="vātā kāḷavātā (bj, mr)"}
verambhavātā pakkhavātā supaṇṇavātā tālapaṇṇavātā vidhūpanavātā.
**Vātavegena khittā**ti vātavegena [khittā]{#note428 .var
title="khittaṃ (s1-3)"} ukkhittā nunnā paṇunnā khambhitā
vikkhambhitāti---acci yathā vātavegena khittā. **Upasīvāti bhagavā**ti.
**Upasīvā**ti bhagavā taṃ brāhmaṇaṃ nāmena ālapati. **Bhagavā**ti
gāra­vādhi­vacana­metaṃ ... pe ... sacchikā paññatti, yadidaṃ
bhagavāti---upasīvāti bhagavā.

[]{#39 .sc}[]{#p_25Cn_581 .ms}**Atthaṃ paleti na upeti saṅkhan**ti.
**Atthaṃ paletī**ti atthaṃ paleti, atthaṃ gameti, atthaṃ gacchati
nirujjhati vūpasamati paṭippas­sam­bhati. **Na upeti saṅkhan**ti
[saṅkhaṃ]{#note429 .var title="amukaṃ nāma disaṃ gatoti saṅkhaṃ (s1-3)"}
na upeti, uddesaṃ na upeti, gaṇanaṃ na upeti, paṇṇattiṃ na upeti,
"puratthimaṃ vā disaṃ gatā, pacchimaṃ vā disaṃ gatā, uttaraṃ vā disaṃ
gatā, dakkhiṇaṃ vā disaṃ gatā uddhaṃ vā gatā, adho vā gatā, tiriyaṃ vā
gatā, vidisaṃ vā gatā"ti, so hetu natthi, paccayo natthi, kāraṇaṃ
natthi, yena saṅkhaṃ gaccheyyāti---atthaṃ paleti na upeti saṅkhaṃ.

[]{#40 .sc}[]{#p_25Cn_582 .ms}**Evaṃ munī nāmakāyā vimutto**ti.
**Evan**ti opamma­sam­paṭi­pāda­naṃ. **Munī**ti monaṃ vuccati ñāṇaṃ ...
pe ... saṅga­jāla­maticca so muni. **Nāmakāyā vimutto**ti so muni
pakatiyā pubbeva rūpakāyā vimutto. [Tadaṅgaṃ samatikkamā]{#note430 .var
title="­tadaṅ­ga­sa­matik­kamā (bj) | ­tadaṅ­ga­sa­matik­kama (s1-3) | tadaṅgaṃ samatikkamma (mr)"}
vik­kham­bhanap­pahā­nena pahīno. Tassa munino bhavantaṃ āgamma cattāro
ariyamaggā paṭiladdhā honti. Catunnaṃ ariyamaggānaṃ paṭiladdhattā
nāmakāyo ca rūpakāyo ca pariññātā honti. Nāmakāyassa ca rūpakāyassa ca
pariññātattā nāmakāyā ca rūpakāyā ca mutto vimutto suvimutto
accan­ta­anupā­dā­vimok­khenāti---evaṃ munī nāmakāyā vimutto.

[]{#41 .sc}[]{#p_25Cn_583 .ms}**Atthaṃ paleti na upeti saṅkhan**ti.
**Atthaṃ paletī**ti anupādisesāya nibbānadhātuyā parinibbāyati. **Na
upeti saṅkhan**ti anupādisesāya nibbānadhātuyā parinibbuto saṅkhaṃ na
upeti, uddesaṃ na upeti, gaṇanaṃ na upeti, paṇṇattiṃ na
upeti---khattiyoti vā brāhmaṇoti vā vessoti vā suddoti vā gahaṭṭhoti vā
pabbajitoti vā devoti vā manussoti vā rūpīti vā arūpīti vā saññīti vā
asaññīti vā nevasaññī­nāsaññīti vā. So hetu natthi paccayo natthi
kāraṇaṃ natthi yena saṅkhaṃ gaccheyyāti---atthaṃ paleti na upeti
saṅkhaṃ. Tenāha bhagavā---

> []{#42 .sc}[]{#p_25Cn_584 .ms}"Acci yathā vātavegena khittā,
> [(upasīvāti bhagavā)]{.gathaQuote}\
> Atthaṃ paleti na upeti saṅkhaṃ;\
> Evaṃ munī nāmakāyā vimutto,\
> Atthaṃ paleti na upeti saṅkhan"ti.
>
> []{#43 .sc} []{#p_25Cn_585 .ms}[]{#msdiv44 .msdiv}**Atthaṅgato so uda
> vā so natthi,**\
> **Udāhu ve sassatiyā arogo;**\
> **Taṃ me munī sādhu viyākarohi,**\
> **Tathā hi te vidito esa dhammo.** (7)

[]{#44 .sc}[]{#p_25Cn_586 .ms}**Atthaṅgato so uda vā so natthī**ti so
atthaṅgato udāhu natthi so niruddho ucchinno vinaṭṭhoti---atthaṅgato so
uda vā so natthi.

[]{#45 .sc}[]{#p_25Cn_587 .ms}**Udāhu ve sassatiyā arogo**ti udāhu nicco
dhuvo sassato avi­pari­ṇāma­dhammo sassatisamaṃ tatheva
tiṭṭheyyāti---udāhu ve sassatiyā arogo.

[]{#46 .sc}[]{#p_25Cn_588 .ms}**Taṃ me munī sādhu viyākarohī**ti.
**Tan**ti yaṃ pucchāmi yaṃ yācāmi yaṃ ajjhesāmi yaṃ pasādemi. **Munī**ti
monaṃ vuccati ñāṇaṃ ... pe ... saṅga­jāla­maticca so muni. **Sādhu
viyākarohī**ti sādhu ācikkhāhi desehi paññapehi paṭṭhapehi vivarāhi
vibhajāhi uttānīkarohi pakāsehīti---taṃ me munī sādhu viyākarohi.

[]{#47 .sc}[]{#p_25Cn_589 .ms}**Tathā hi te vidito esa dhammo**ti tathā
hi te vidito tulito tīrito vibhūto vibhāvito esa dhammoti---tathā hi te
vidito esa dhammo. Tenāha so brāhmaṇo---

> []{#48 .sc}[]{#p_25Cn_590 .ms}"Atthaṅgato so uda vā so natthi,\
> Udāhu ve sassatiyā arogo;\
> Taṃ me munī sādhu viyākarohi,\
> Tathā hi te vidito esa dhammo"ti.
>
> []{#49 .sc} []{#p_25Cn_591 .ms}[]{#msdiv45 .msdiv}**Atthaṅgatassa na
> pamāṇamatthi, [(upasīvāti bhagavā)]{.gathaQuote}**\
> **Yena naṃ [vajjuṃ]{#note433 .var title="vajju (bj, s1-3, pts1)"} taṃ
> tassa natthi;**\
> **Sabbesu dhammesu [samūhatesu]{#note434 .var
> title="samohatesu (^snp5.7#674 [Upasī­vamāṇa­vapuc­chā])"},**\
> **Samūhatā vādapathāpi sabbe.** (8)

[]{#50 .sc}[]{#p_25Cn_592 .ms}**Atthaṅgatassa na pamāṇamatthī**ti
atthaṅgatassa anupādisesāya nibbānadhātuyā parinibbutassa rūpapamāṇaṃ
natthi, vedanāpamāṇaṃ natthi, saññāpamāṇaṃ natthi, saṅ­khā­ra­pamāṇaṃ
natthi, viññāṇapamāṇaṃ natthi, na atthi na saṃvijjati nupalabbhati
pahīnaṃ samucchinnaṃ vūpasantaṃ paṭippas­sad­dhaṃ abhab­bup­patti­kaṃ
ñāṇagginā daḍḍhanti---atthaṅgatassa na pamāṇamatthi. **Upasīvāti
bhagavā**ti **upasīvā**ti bhagavā taṃ brāhmaṇaṃ nāmena ālapati.
**Bhagavā**ti gāra­vādhi­vacana­metaṃ ... pe ... sacchikā paññatti,
yadidaṃ bhagavāti---upasīvāti bhagavā.

[]{#51 .sc}[]{#p_25Cn_593 .ms}**Yena naṃ vajjuṃ taṃ tassa natthī**ti
[yena taṃ rāgena]{#note436 .var title="yena rāgena (bj, s1-3, mr)"}
vadeyyuṃ, yena dosena vadeyyuṃ, yena mohena vadeyyuṃ, yena mānena
vadeyyuṃ, yāya diṭṭhiyā vadeyyuṃ, yena uddhaccena vadeyyuṃ, yāya
vicikicchāya vadeyyuṃ, yehi anusayehi vadeyyuṃ---rattoti vā duṭṭhoti vā
mūḷhoti vā vinibaddhoti vā parāmaṭṭhoti vā vikkhepagatoti vā
[aniṭṭhaṅgatoti]{#note437 .var title="aniṭṭhāgatoti (mr)"} vā
thāmagatoti vā, te abhisaṅkhārā pahīnā. Abhi­saṅ­khā­rā­naṃ pahīnattā
gatiyā yena taṃ vadeyyuṃ---nerayikoti vā tiracchā­na­yoni­koti vā
petti­visa­yikoti vā manussoti vā devoti vā rūpīti vā arūpīti vā saññīti
vā asaññīti vā nevasaññī­nāsaññīti vā, so hetu natthi paccayo natthi
kāraṇaṃ natthi yena vadeyyuṃ katheyyuṃ bhaṇeyyuṃ dīpeyyuṃ
vohareyyunti---yena naṃ vajjuṃ taṃ tassa natthi.

[]{#52 .sc}[]{#p_25Cn_594 .ms}**Sabbesu dhammesu samūhatesū**ti sabbesu
dhammesu sabbesu khandhesu sabbesu āyatanesu [sabbāsu dhātūsu]{#note438
.var title="sabbesu dhātūsu (bj)"} sabbāsu gatīsu sabbāsu upapattīsu
sabbāsu paṭisandhīsu sabbesu bhavesu sabbesu saṃsāresu sabbesu vaṭṭesu
ūhatesu samūhatesu uddhatesu samuddhatesu uppāṭitesu samuppāṭitesu
pahīnesu samucchinnesu vūpasantesu paṭippas­sad­dhesu
abhab­bup­pat­ti­kesu ñāṇagginā daḍḍhesūti---sabbesu dhammesu
samūhatesu.

[]{#53 .sc}[]{#p_25Cn_595 .ms}**Samūhatā vādapathāpi sabbe**ti vādapathā
vuccanti kilesā ca khandhā ca abhisaṅkhārā ca. Tassa vādā ca vādapathā
ca adhivacanāni ca adhi­vacana­pathā ca nirutti ca niruttipathā ca
paññatti ca paññattipathā ca ūhatā samūhatā uddhatā samuddhatā uppāṭitā
samuppāṭitā pahīnā samucchinnā vūpasantā paṭippassaddhā
abhab­bup­pat­tikā ñāṇagginā daḍḍhāti---samūhatā vādapathāpi sabbe.
Tenāha bhagavā---

> []{#54 .sc}[]{#p_25Cn_596 .ms}"Atthaṅgatassa na pamāṇamatthi,
> [(upasīvāti bhagavā)]{.gathaQuote}\
> Yena naṃ vajjuṃ taṃ tassa natthi;\
> Sabbesu dhammesu samūhatesu,\
> Samūhatā vādapathāpi sabbe"ti.

[]{#55 .sc}[]{#p_25Cn_597 .ms}Saha gāthā­pari­yosānā ye te brāhmaṇena
saddhiṃ ... pe ... pañjaliko namassamāno nisinno hoti---satthā me,
bhante bhagavā, sāvako­ha­masmīti.

[]{#p_25Cn_598 .ms}Upasī­vamāṇa­va­pucchā­niddeso chaṭṭho.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
