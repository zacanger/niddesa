::: {#text lang="pi"}
::: {#cnd18 .section .sutta}
::: {.hgroup}
Cūḷaniddesa

Pārā­yana­vagga­niddesa

Pucchāniddesa

# 14. Posāla­māṇa­va­pucchā­niddesa
:::

> []{#1 .sc} []{#p_25Cn_877 .ms}[]{#msdiv81 .msdiv}**Yo atītaṃ ādisati,
> [(iccāyasmā posālo)]{.gathaQuote}**\
> **Anejo chinnasaṃsayo;**\
> **[Pāraguṃ]{#note605 .var title="pāragū (s1-3, mr)"}
> sabbadhammānaṃ,**\
> **Atthi pañhena āgamaṃ.** (1)

[]{#2 .sc}[]{#p_25Cn_878 .ms}**Yo atītaṃ ādisatī**ti. **Yo**ti yo so
bhagavā sayambhū. Anācariyako pubbe ananussutesu dhammesu sāmaṃ saccāni
abhisambujjhi, tattha ca sabbaññutaṃ patto, balesu ca vasībhāvaṃ.
**Atītaṃ ādisatī**ti bhagavā attano ca paresañca atītampi ādisati,
anāgatampi ādisati, paccuppannampi ādisati.

[]{#3 .sc}[]{#p_25Cn_879 .ms}Kathaṃ bhagavā attano atītaṃ ādisati?
Bhagavā attano atītaṃ ekampi jātiṃ ādisati, dvepi jātiyo ādisati,
tissopi jātiyo ādisati, catassopi jātiyo ādisati, pañcapi jātiyo
ādisati, dasapi jātiyo ādisati, vīsampi jātiyo ādisati, tiṃsampi jātiyo
ādisati, cattālīsampi jātiyo ādisati, paññāsampi jātiyo ādisati,
jātisatampi ... pe ... jātisahassampi ... jāti­sata­sahas­sampi ...
anekepi saṃvaṭṭakappe ... anekepi vivaṭṭakappe ... anekepi
saṃ­vaṭṭa­vi­vaṭṭa­kappe ādisati--- "amutrāsiṃ evaṃnāmo evaṃgotto
evaṃvaṇṇo evamāhāro evaṃsu­kha­duk­khap­paṭi­saṃ­vedī
evamā­yu­pariyanto, so tato cuto amutra udapādiṃ; tatrāpāsiṃ evaṃnāmo
evaṃgotto evaṃvaṇṇo evamāhāro evaṃsu­kha­duk­khap­paṭi­saṃ­vedī
evamā­yu­pariyanto, so tato cuto idhūpapanno"ti. Iti sākāraṃ sauddesaṃ
anekavihitaṃ pubbenivāsaṃ ādisati. Evaṃ bhagavā attano atītaṃ ādisati.

[]{#4 .sc}[]{#p_25Cn_880 .ms}Kathaṃ bhagavā paresaṃ atītaṃ ādisati?
Bhagavā paresaṃ atītaṃ ekampi jātiṃ ādisati, dvepi jātiyo ādisati ... pe
... anekepi saṃ­vaṭṭa­vi­vaṭṭa­kappe ādisati--- "amutrāsi evaṃnāmo
evaṃgotto evaṃvaṇṇo evamāhāro evaṃsu­kha­duk­khap­paṭi­saṃ­vedī
evamā­yu­pariyanto, so tato cuto amutra udapādi; tatrāpāsi evaṃnāmo
evaṃgotto evaṃvaṇṇo evamāhāro evaṃsu­kha­duk­khap­paṭi­saṃ­vedī
evamā­yu­pariyanto, so tato cuto idhūpapanno"ti. Iti sākāraṃ sauddesaṃ
anekavihitaṃ pubbenivāsaṃ ādisati. Evaṃ bhagavā paresaṃ atītaṃ ādisati.

[]{#5 .sc}[]{#p_25Cn_881 .ms}Bhagavā pañca jātakasatāni bhāsanto attano
ca paresañca atītaṃ ādisati, [mahāpadā­niya­suttan­taṃ]{#note606 .var
title="mahāpadā­niya­suttaṃ (bj) | mahā­dhani­ya­suttaṃ (s1-3)"}
bhāsanto attano ca paresañca atītaṃ ādisati,
[mahāsu­dassa­niya­suttan­taṃ]{#note607 .var title="... suttaṃ (bj)"}
bhāsanto attano ca paresañca atītaṃ ādisati,
[mahāgo­vindi­ya­suttan­taṃ]{#note608 .var title="... suttaṃ (bj)"}
bhāsanto attano ca paresañca atītaṃ ādisati,
[magha­deviya­suttan­taṃ]{#note609 .var title="... suttaṃ (bj)"}
bhāsanto attano ca paresañca atītaṃ ādisati.

[]{#6 .sc}[]{#p_25Cn_882 .ms}Vuttañhetaṃ bhagavatā---" atītaṃ kho,
cunda, addhānaṃ ārabbha tathāgatassa [satā­nusā­ri­ñāṇaṃ]{#note611 .var
title="satānus­sari­yañāṇaṃ (mr)"} hoti. So yāvatakaṃ ākaṅkhati
tāvatakaṃ anussarati. Anāgatañca kho, cunda ... pe ... paccuppannañca
kho, cunda, addhānaṃ ārabbha tathāgatassa bodhijaṃ ñāṇaṃ
uppajjati---'ayamantimā jāti, natthi dāni punabbhavo'"ti.

[]{#7 .sc}[]{#p_25Cn_883 .ms}[Indriya­pa­ropa­ri­yattañā­ṇaṃ]{#note612
.var title="indriya­paro­pariyat­ti­ñāṇaṃ (mr)"} tathāgatassa
tathāgatabalaṃ, sattānaṃ āsa­yā­nusa­ya­ñāṇaṃ tathāgatassa
tathāgatabalaṃ, [yamakapāṭihīre ñāṇaṃ]{#note613 .var
title="yamaka­pāṭi­hiriya­ñā­ṇaṃ (s1-3)"} tathāgatassa tathāgatabalaṃ,
mahā­karuṇā­samā­pattiyā ñāṇaṃ tathāgatassa tathāgatabalaṃ,
sabbañ­ñu­ta­ñāṇaṃ tathāgatassa tathāgatabalaṃ, anāvaraṇañāṇaṃ
tathāgatassa tathāgatabalaṃ, sabbattha
asaṅga­mappa­ṭiha­ta­ma­nāva­raṇa­ñāṇaṃ tathāgatassa tathāgatabalaṃ.
Evaṃ bhagavā attano ca paresañca atītampi ādisati anāgatampi ādisati
paccuppannampi ādisati ācikkhati deseti paññapeti paṭṭhapeti vivarati
vibhajati uttānīkaroti pakāsetīti---yo atītaṃ ādisati.

[]{#8 .sc}[]{#p_25Cn_884 .ms}**Iccāyasmā posālo**ti. **Iccā**ti
padasandhi ... pe ... **āyasmā**ti piyavacanaṃ ... pe ... **posālo**ti
tassa brāhmaṇassa nāmaṃ ... pe ... abhilāpoti---iccāyasmā posālo.

[]{#9 .sc}[]{#p_25Cn_885 .ms}**Anejo chinnasaṃsayo**ti ejā vuccati
taṇhā. Yo rāgo sārāgo ... pe ... abhijjhā lobho akusalamūlaṃ. Sā ejā
taṇhā buddhassa bhagavato pahīnā ucchinnamūlā tālāvatthukatā
anabhāvaṃkatā āyatiṃ anuppādadhammā. Tasmā buddho anejo. Ejāya pahīnattā
anejo. Bhagavā lābhepi na iñjati ... pe ... dukkhepi na iñjati na calati
na vedhati nappavedhati na sampavedhatīti anejo. **Chinnasaṃsayo**ti
saṃsayo vuccati vicikicchā. Dukkhe kaṅkhā ... pe ... chambhitattaṃ
cittassa manovilekho. So saṃsayo buddhassa bhagavato pahīno chinno
ucchinno samucchinno vūpasanto paṭinissaggo paṭippassaddho
abhab­bup­pat­tiko ñāṇagginā daḍḍho. Tasmā buddho
chinna­saṃ­sayoti---anejo chinnasaṃsayo.

[]{#10 .sc}[]{#p_25Cn_886 .ms}**Pāraguṃ sabbadhammānan**ti bhagavā
sabbadhammānaṃ abhiññāpāragū pariññāpāragū pahānapāragū bhāvanāpāragū
­sacchi­kiriyā­pāragū samā­patti­pāragū abhiññāpāragū sabbadhammānaṃ ...
pe ... jāti­maraṇa­saṃsāro natthi tassa punabbhavoti---pāragū
sabbadhammānaṃ.

[]{#11 .sc}[]{#p_25Cn_887 .ms}**Atthi pañhena āgaman**ti pañhena atthiko
āgatomhi ... pe ... "vahassetaṃ bhāran"ti---atthi pañhena āgamaṃ. Tenāha
so brāhmaṇo---

> []{#12 .sc}[]{#p_25Cn_888 .ms}"Yo atītaṃ ādisati, [(iccāyasmā
> posālo)]{.gathaQuote}\
> Anejo chinnasaṃsayo;\
> Pāraguṃ sabbadhammānaṃ,\
> Atthi pañhena āgaman"ti.
>
> []{#13 .sc} []{#p_25Cn_889 .ms}[]{#msdiv82
> .msdiv}**Vibhū­ta­rū­pasaññissa,**\
> **sabba­kāyap­pahāyino;**\
> **Ajjhattañca bahiddhā ca,**\
> **natthi kiñcīti passato;**\
> **Ñāṇaṃ sakkā­nu­pucchāmi,**\
> **kathaṃ neyyo tathāvidho.** (2)

[]{#14 .sc}[]{#p_25Cn_890 .ms}**Vibhū­ta­rū­pasaññissā**ti katamā
rūpasaññā? Rūpāvaca­ra­samā­pattiṃ samāpannassa vā upapannassa vā
diṭṭha­dhamma­su­kha­vihārissa vā saññā sañjānanā sañjānitattaṃ---ayaṃ
rūpasaññā. **Vibhū­ta­rū­pasaññissā**ti catasso arūpa­samā­pattiyo
[paṭiladdhassa]{#note615 .var title="lābhissa (s1-3)"} rūpasaññā vibhūtā
honti vigatā atikkantā samatikkantā
vītivattāti---vibhū­ta­rū­pasaññissa.

[]{#15 .sc}[]{#p_25Cn_891 .ms}**Sabba­kāyap­pahāyino**ti sabbo tassa
paṭisandhiko rūpakāyo pahīno, ­tadaṅ­ga­sa­matik­kamā
vik­kham­bhanap­pahā­nena pahīno tassa
rūpakāyoti---sabba­kāyap­pahāyino.

[]{#16 .sc}[]{#p_25Cn_892 .ms}**Ajjhattañca bahiddhā ca, natthi kiñcīti
passato**ti. **Natthi kiñcī**ti ākiñ­cañ­ñā­yatana­samā­patti.
Kiṃkāraṇā? Natthi kiñcīti ākiñ­cañ­ñā­yatana­samā­patti. Yaṃ
viñ­ñā­ṇañ­cāyata­na­samā­pattiṃ sato samāpajjitvā tato vuṭṭhahitvā
taññeva viññāṇaṃ abhāveti, vibhāveti, antaradhāpeti, "natthi kiñcī"ti
passati---taṃkāraṇā natthi kiñcīti
ākiñ­cañ­ñā­yatana­samā­pattīti---ajjhattañca bahiddhā ca natthi kiñcīti
passato.

[]{#17 .sc}[]{#p_25Cn_893 .ms}**Ñāṇaṃ sakkā­nu­pucchāmī**ti.
**Sakkā**ti---sakko. Bhagavā sakyakulā pabbajitotipi sakko ... pe ...
pahīna­bhaya­bhe­ravo vigata­loma­haṃ­so­tipi sakko. **Ñāṇaṃ
sakkā­nu­pucchāmī**ti tassa ñāṇaṃ pucchāmi, paññaṃ pucchāmi, sambuddhaṃ
pucchāmi. "Kīdisaṃ kiṃsaṇṭhitaṃ kiṃpakāraṃ kiṃpaṭibhāgaṃ ñāṇaṃ
icchitabban"ti---ñāṇaṃ sakkā­nu­pucchāmi.

[]{#18 .sc}[]{#p_25Cn_894 .ms}**Kathaṃ neyyo tathāvidho**ti kathaṃ so
netabbo vinetabbo anunetabbo paññāpetabbo nijjhāpetabbo pekkhetabbo
pasādetabbo? [Kathaṃ tena]{#note616 .var title="kathamassa (s1-3)"}
uttari ñāṇaṃ uppādetabbaṃ? **Tathāvidho**ti tathāvidho tādiso
tassaṇṭhito tappakāro tappaṭibhāgo yo so
ākiñ­cañ­ñā­yatana­samā­patti­lābhīti---kathaṃ neyyo tathāvidho. Tenāha
so brāhmaṇo---

> []{#19 .sc}[]{#p_25Cn_895 .ms}"Vibhū­ta­rū­pasaññissa,\
> sabba­kāyap­pahāyino;\
> Ajjhattañca bahiddhā ca,\
> natthi kiñcīti passato;\
> Ñāṇaṃ sakkā­nu­pucchāmi,\
> kathaṃ neyyo tathāvidho"ti.
>
> []{#20 .sc} []{#p_25Cn_896 .ms}[]{#msdiv83 .msdiv}**Viñ­ñā­ṇaṭ­ṭhitiyo
> sabbā, [(posālāti bhagavā)]{.gathaQuote}**\
> **Abhijānaṃ tathāgato;**\
> **Tiṭṭhantamenaṃ jānāti,**\
> **[Dhimuttaṃ]{#note618 .var
> title="adhimuttaṃ (bj) | vimuttaṃ (s1-3, pts1 ^snp5.15#261 [Posāla­māṇava­pucchā])"}
> tapparāyaṇaṃ.** (3)

[]{#21 .sc}[]{#p_25Cn_897 .ms}**Viñ­ñā­ṇaṭ­ṭhitiyo sabbā**ti bhagavā
abhi­saṅ­khā­ra­vasena catasso viñ­ñā­ṇaṭ­ṭhitiyo jānāti,
paṭi­sandhi­vasena satta viñ­ñā­ṇaṭ­ṭhitiyo jānāti. Kathaṃ bhagavā
abhi­saṅ­khā­ra­vasena catasso viñ­ñā­ṇaṭ­ṭhitiyo jānāti? Vuttañhetaṃ
bhagavatā---"[rūpupayaṃ]{#note619 .var
title="rūpūpayaṃ (bj) | rūpūpāyaṃ (s1-3, mr)"} vā, bhikkhave, viññāṇaṃ
tiṭṭhamānaṃ [tiṭṭheyya]{#note620 .var title="tiṭṭhati (bj, s1-3, mr)"},
rūpārammaṇaṃ rūpappatiṭṭhaṃ nandūpasecanaṃ vuddhiṃ virūḷhiṃ vepullaṃ
āpajjeyya. Vedanupayaṃ vā, bhikkhave ... pe ... saññupayaṃ vā, bhikkhave
... pe ... saṅkhārupayaṃ vā, bhikkhave, viññāṇaṃ tiṭṭhamānaṃ tiṭṭheyya,
saṅ­khā­rā­rammaṇaṃ saṅ­khā­rap­patiṭ­ṭhaṃ nandūpasecanaṃ vuddhiṃ
virūḷhiṃ vepullaṃ āpajjeyyā"ti. Evaṃ bhagavā abhi­saṅ­khā­ra­vasena
catasso viñ­ñā­ṇaṭ­ṭhitiyo jānāti.

[]{#22 .sc}[]{#p_25Cn_898 .ms}Kathaṃ bhagavā paṭi­sandhi­vasena satta
viñ­ñā­ṇaṭ­ṭhitiyo jānāti? Vuttañhetaṃ bhagavatā---" santi, bhikkhave,
sattā nānattakāyā nānattasaññino---seyyathāpi manussā ekacce ca devā
ekacce ca vinipātikā. Ayaṃ paṭhamā viññāṇaṭṭhiti.

[]{#23 .sc}[]{#p_25Cn_899 .ms}Santi, bhikkhave, sattā nānattakāyā
ekattasaññino, seyyathāpi devā brahmakāyikā paṭha­mā­bhi­nib­battā. Ayaṃ
dutiyā viññāṇaṭṭhiti.

[]{#24 .sc}[]{#p_25Cn_900 .ms}Santi, bhikkhave, sattā ekattakāyā
nānattasaññino, seyyathāpi devā ābhassarā. Ayaṃ tatiyā viññāṇaṭṭhiti.

[]{#25 .sc}[]{#p_25Cn_901 .ms}Santi, bhikkhave, sattā ekattakāyā
ekattasaññino, seyyathāpi devā subhakiṇhā. Ayaṃ [catutthī]{#note622 .var
title="catutthā (s1-3)"} viññāṇaṭṭhiti.

[]{#26 .sc}[]{#p_25Cn_902 .ms}Santi, bhikkhave, sattā sabbaso
rūpasaññānaṃ samatikkamā paṭi­gha­saññā­naṃ atthaṅgamā
nānat­ta­saññā­naṃ amanasikārā, ananto ākāsoti ākāsānañ­cāya­tanūpagā.
Ayaṃ [pañcamī]{#note623 .var title="pañcamā (s1-3)"} viññāṇaṭṭhiti.

[]{#27 .sc}[]{#p_25Cn_903 .ms}Santi, bhikkhave, sattā sabbaso
ākāsānañ­cāyata­naṃ samatikkamma, anantaṃ viññāṇanti
viñ­ñā­ṇañ­cāya­tanūpagā. Ayaṃ [chaṭṭhī]{#note624 .var
title="chaṭṭhā (s1-3)"} viññāṇaṭṭhiti.

[]{#28 .sc}[]{#p_25Cn_904 .ms}Santi, bhikkhave, sattā sabbaso
viñ­ñā­ṇañ­cāyata­naṃ samatikkamma, natthi kiñcīti
ākiñ­cañ­ñā­ya­tanūpagā. Ayaṃ [sattamī]{#note625 .var
title="sattamā (s1-3)"} viññāṇaṭṭhiti". Evaṃ bhagavā paṭi­sandhi­vasena
satta viñ­ñā­ṇaṭ­ṭhitiyo jānātīti---viñ­ñā­ṇaṭ­ṭhitiyo sabbā.

[]{#29 .sc}[]{#p_25Cn_905 .ms}**Posālāti bhagavā**ti. **Posālā**ti
bhagavā taṃ brāhmaṇaṃ nāmena ālapati. **Bhagavā**ti
gāra­vādhi­vacana­metaṃ ... pe ... sacchikā paññatti, yadidaṃ
bhagavāti---posālāti bhagavā.

[]{#30 .sc}[]{#p_25Cn_906 .ms}**Abhijānaṃ tathāgato**ti. **Abhijānan**ti
abhijānanto vijānanto paṭivijānanto paṭivijjhanto tathāgato. Vuttañhetaṃ
bhagavatā---" atītañcepi kho, cunda, hoti abhūtaṃ atacchaṃ
anat­tha­sañ­hi­taṃ, na taṃ tathāgato byākaroti. Atītañcepi, cunda, hoti
bhūtaṃ tacchaṃ anat­tha­sañ­hi­taṃ, tampi tathāgato na byākaroti.
Atītañcepi kho, cunda, hoti bhūtaṃ tacchaṃ atthasañhitaṃ, tatra kālaññū
tathāgato hoti tasseva pañhassa veyyākaraṇāya. Anāgatañcepi, cunda, hoti
... pe ... ­pac­cup­pan­nañ­cepi, cunda, hoti abhūtaṃ atacchaṃ
anat­tha­sañ­hi­taṃ, na taṃ tathāgato byākaroti. ­Pac­cup­pan­nañ­cepi,
cunda, hoti bhūtaṃ tacchaṃ anat­tha­sañ­hi­taṃ, tampi tathāgato na
byākaroti. ­Pac­cup­pan­nañ­cepi, cunda, hoti bhūtaṃ tacchaṃ
atthasañhitaṃ, tatra kālaññū tathāgato hoti tassa pañhassa
veyyākaraṇāya. Iti kho, cunda, atī­tā­nāga­ta­pac­cup­pan­nesu dhammesu
tathāgato kālavādī bhūtavādī atthavādī dhammavādī vinayavādī. Tasmā
tathāgatoti vuccati.

[]{#31 .sc}[]{#p_25Cn_907 .ms}Yaṃ kho, cunda, sadevakassa lokassa
samārakassa sabrahmakassa ­sassama­ṇab­rāhma­ṇiyā pajāya
sade­va­manus­sāya diṭṭhaṃ sutaṃ mutaṃ viññātaṃ pattaṃ pariyesitaṃ
anuvicaritaṃ manasā, sabbaṃ taṃ tathāgatena abhisambuddhaṃ. Tasmā
tathāgatoti vuccati. Yañca, cunda, rattiṃ tathāgato anuttaraṃ
sammāsambodhiṃ abhisam­buj­jhati, yañca rattiṃ anupādisesāya
nibbānadhātuyā parinibbāyati, yaṃ etasmiṃ antare bhāsati lapati
niddisati sabbaṃ taṃ tatheva hoti no aññathā. Tasmā tathāgatoti vuccati.
Yathāvādī, cunda, tathāgato tathākārī; yathākārī tathāvādī. Iti
yathāvādī tathākārī, yathākārī tathāvādī. Tasmā tathāgatoti vuccati.
Sadevake, cunda, loke samārake sabrahmake ­sassama­ṇab­rāhma­ṇiyā pajāya
sade­va­manus­sāya tathāgato abhibhū anabhibhūto aññadatthudaso
vasavattī. Tasmā tathāgatoti vuccatī"ti---abhijānaṃ tathāgato.

[]{#32 .sc}[]{#p_25Cn_908 .ms}**Tiṭṭhantamenaṃ jānātī**ti bhagavā
[idhatthaññeva]{#note627 .var title="idhaṭṭhaññeva (bj, s1-3)"} jānāti
kam­mābhi­saṅ­khā­ra­vasena---"ayaṃ puggalo kāyassa bhedā paraṃ maraṇā
apāyaṃ duggatiṃ vinipātaṃ nirayaṃ upapajjissatī"ti. Bhagavā
idhatthaññeva jānāti kam­mābhi­saṅ­khā­ra­vasena---"ayaṃ puggalo kāyassa
bhedā paraṃ maraṇā tiracchā­na­yoniṃ upapajjissatī"ti. Bhagavā
idhatthaññeva jānāti kam­mābhi­saṅ­khā­ra­vasena---"ayaṃ puggalo kāyassa
bhedā paraṃ maraṇā [pettivisayaṃ]{#note628 .var
title="pittivisayaṃ (s1-3)"} upapajjissatī"ti. Bhagavā idhatthaññeva
jānāti kam­mābhi­saṅ­khā­ra­vasena---"ayaṃ puggalo kāyassa bhedā paraṃ
maraṇā manussesu uppajjissatī"ti. Bhagavā idhatthaññeva jānāti
kam­mābhi­saṅ­khā­ra­vasena---"ayaṃ puggalo suppaṭipanno kāyassa bhedā
paraṃ maraṇā sugatiṃ saggaṃ lokaṃ upapajjissatī"ti.

[]{#33 .sc}[]{#p_25Cn_909 .ms}Vuttañhetaṃ bhagavatā---" idha panāhaṃ,
sāriputta, ekaccaṃ puggalaṃ evaṃ cetasā ceto paricca
pajānāmi---'tathāyaṃ puggalo paṭipanno, tathā ca iriyati, tañca maggaṃ
samārūḷho, yathā kāyassa bhedā paraṃ maraṇā apāyaṃ duggatiṃ vinipātaṃ
nirayaṃ upapajjissatī'ti.

[]{#34 .sc}[]{#p_25Cn_910 .ms}Idha panāhaṃ, sāriputta, ekaccaṃ puggalaṃ
evaṃ cetasā ceto paricca pajānāmi--- 'tathāyaṃ puggalo paṭipanno tathā
ca iriyati tañca maggaṃ samārūḷho, yathā kāyassa bhedā paraṃ maraṇā
tiracchā­na­yoniṃ upapajjissatī'ti.

[]{#35 .sc}[]{#p_25Cn_911 .ms}Idha panāhaṃ, sāriputta, ekaccaṃ puggalaṃ
evaṃ cetasā ceto paricca pajānāmi--- 'tathāyaṃ puggalo paṭipanno tathā
ca iriyati tañca maggaṃ samārūḷho, yathā kāyassa bhedā paraṃ maraṇā
pettivisayaṃ upapajjissatī'ti.

[]{#36 .sc}[]{#p_25Cn_912 .ms}Idha panāhaṃ, sāriputta, ekaccaṃ puggalaṃ
evaṃ cetasā ceto paricca pajānāmi--- 'tathāyaṃ puggalo paṭipanno tathā
ca iriyati tañca maggaṃ samārūḷho, yathā kāyassa bhedā paraṃ maraṇā
manussesu uppajjissatī'ti.

[]{#37 .sc}[]{#p_25Cn_913 .ms}Idha panāhaṃ, sāriputta, ekaccaṃ puggalaṃ
evaṃ cetasā ceto paricca pajānāmi--- 'tathāyaṃ puggalo paṭipanno tathā
ca iriyati tañca maggaṃ samārūḷho, yathā kāyassa bhedā paraṃ maraṇā
sugatiṃ saggaṃ lokaṃ upapajjissatī'ti.

[]{#38 .sc}[]{#p_25Cn_914 .ms}Idha panāhaṃ, sāriputta, ekaccaṃ puggalaṃ
evaṃ cetasā ceto paricca pajānāmi--- 'tathāyaṃ puggalo paṭipanno tathā
ca iriyati tañca maggaṃ samārūḷho, yathā āsavānaṃ khayā anāsavaṃ
cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā
upasampajja viharatī'"ti---tiṭṭhantamenaṃ jānāti.

[]{#39 .sc}[]{#p_25Cn_915 .ms}**Dhimuttaṃ tapparāyaṇan**ti.
**Dhimuttan**ti [ākiñ­cañ­ñā­yatanaṃ]{#note630 .var
title="ākiñ­cañ­ñā­yatane (bj, s1-3)"}. Dhimuttanti vimokkhena dhimuttaṃ
tatrādhimuttaṃ tadadhimuttaṃ [tadādhipa­teyyaṃ]{#note631 .var
title="tadadhipa­teyyaṃ (bj)"}. Atha vā bhagavā jānāti---"ayaṃ puggalo
rūpādhimutto saddādhimutto gandhādhimutto rasādhimutto
­phoṭṭhab­bā­dhi­mutto kulādhimutto gaṇādhimutto āvāsādhimutto
lābhādhimutto yasādhimutto pasaṃ­sā­dhi­mutto sukhādhimutto
cīvarādhimutto piṇḍa­pātā­dhi­mutto senāsa­nā­dhi­mutto
gilāna­pac­ca­ya­bhesaj­ja­parik­khā­rā­dhi­mutto suttan­tā­dhi­mutto
vinayādhimutto abhi­dham­mā­dhi­mutto ārañña­kaṅ­gā­dhi­mutto
piṇ­ḍapāti­kaṅ­gādhi­mutto paṃsu­kūlikaṅ­gādhi­mutto
tecī­vari­kaṅ­gādhi­mutto ­sapadā­na­cārikaṅ­gādhi­mutto
kha­lu­pacchā­bhatti­kaṅ­gādhi­mutto nesajji­kaṅ­gādhi­mutto
yathā­san­tha­ti­kaṅ­gādhi­mutto paṭha­maj­jhānā­dhi­mutto
dutiyaj­jhānā­dhi­mutto tatiyaj­jhānā­dhi­mutto
catut­thaj­jhānā­dhi­mutto ākāsānañ­cāyata­na­samā­pattā­dhi­mutto
viñ­ñā­ṇañ­cāyata­na­samā­pattā­dhi­mutto
ākiñ­cañ­ñā­yatana­samā­pattā­dhi­mutto
neva­saññā­nā­sañ­ñāyata­na­samā­pattā­dhi­mutto"ti dhimuttaṃ.

[]{#40 .sc}[]{#p_25Cn_916 .ms}**Tapparāyaṇan**ti
ākiñ­cañ­ñā­ya­ta­nama­yaṃ tapparāyaṇaṃ kammaparāyaṇaṃ vipāka­parā­yaṇaṃ
kammagarukaṃ paṭi­sandhi­garukaṃ. Atha vā bhagavā jānāti---"ayaṃ puggalo
rūpaparāyaṇo ... pe ...
neva­saññā­nā­saññāya­tana­samā­patti­parā­yaṇo"ti---dhimuttaṃ
tapparāyaṇaṃ. Tenāha bhagavā---

> []{#41 .sc}[]{#p_25Cn_917 .ms}"Viñ­ñā­ṇaṭ­ṭhitiyo sabbā, [(posālāti
> bhagavā)]{.gathaQuote}\
> Abhijānaṃ tathāgato;\
> Tiṭṭhantamenaṃ jānāti,\
> Dhimuttaṃ tapparāyaṇan"ti.
>
> []{#42 .sc} []{#p_25Cn_918 .ms}[]{#msdiv84
> .msdiv}**Ākiñ­cañ­ña­sam­bha­vaṃ ñatvā,**\
> **[Nandi­saṃ­yoja­naṃ]{#note633 .var
> title="nandī saṃyojanaṃ (^snp5.15#262 [Posāla­māṇava­pucchā])"}
> iti;**\
> **Evametaṃ abhiññāya,**\
> **Tato tattha vipassati;**\
> **Etaṃ ñāṇaṃ tathaṃ tassa,**\
> **Brāhmaṇassa vusīmato.** (4)

[]{#43 .sc}[]{#p_25Cn_919 .ms}**Ākiñ­cañ­ña­sam­bha­vaṃ ñatvā**ti
[ākiñ­cañ­ña­sam­bha­voti]{#note634 .var
title="ākiñcaññā saṃbhavo (bj) | ākiñ­cañ­ñā­sam­bhavo (s1-3)"} vuccati
ākiñ­cañ­ñā­yatana­saṃ­vatta­niko kammā­bhi­saṅ­khāro.
Ākiñ­cañ­ñā­yatana­saṃ­vatta­ni­kaṃ kam­mābhi­saṅ­khā­raṃ
ākiñ­cañ­ña­sam­bha­voti ñatvā, laggananti ñatvā, bandhananti ñatvā,
palibodhoti ñatvā jānitvā tulayitvā tīrayitvā vibhāvayitvā vibhūtaṃ
katvāti---ākiñ­cañ­ña­sam­bha­vaṃ ñatvā.

[]{#44 .sc}[]{#p_25Cn_920 .ms}**Nandi­saṃ­yoja­naṃ itī**ti
**nandi­saṃ­yoja­naṃ** vuccati arūparāgo. Arūparāgena taṃ kammaṃ laggaṃ
laggitaṃ palibuddhaṃ arūparāgaṃ nandi­saṃ­yoja­nanti ñatvā, laggananti
ñatvā, bandhananti ñatvā, palibodhoti ñatvā jānitvā tulayitvā tīrayitvā
vibhāvayitvā vibhūtaṃ katvā. **Itī**ti padasandhi padasaṃsaggo
padapāripūrī akkha­ra­sama­vāyo byañ­jana­siliṭ­ṭhatā
padānu­pubba­tā­petaṃ itīti---nandi­saṃ­yoja­naṃ iti.

[]{#45 .sc}[]{#p_25Cn_921 .ms}**Evametaṃ abhiññāyā**ti evaṃ etaṃ
abhiññāya jānitvā tulayitvā tīrayitvā vibhāvayitvā vibhūtaṃ
katvāti---evametaṃ abhiññāya.

[]{#46 .sc}[]{#p_25Cn_922 .ms}**Tato tattha vipassatī**ti. **Tatthā**ti
ākiñ­cañ­ñā­yatanaṃ samāpajjitvā tato vuṭṭhahitvā tattha jāte
cittacetasike dhamme aniccato vipassati, dukkhato vipassati, rogato ...
pe ... nissaraṇato vipassati dakkhati oloketi nijjhāyati
upapa­rikkha­tīti---tato tattha vipassati.

[]{#47 .sc}[]{#p_25Cn_923 .ms}**Etaṃ ñāṇaṃ tathaṃ tassā**ti etaṃ ñāṇaṃ
tacchaṃ bhūtaṃ yāthāvaṃ aviparītaṃ tassāti---etaṃ ñāṇaṃ tathaṃ tassa.

[]{#48 .sc}[]{#p_25Cn_924 .ms}**Brāhmaṇassa vusīmato**ti. **Brāhmaṇo**ti
sattannaṃ dhammānaṃ bāhitattā brāhmaṇo ... pe ... asito tādi pavuccate
sa brahmāti. **Brāhmaṇassa vusīmato**ti puthuj­jana­kal­yāṇaṃ upādāya
satta sekkhā appattassa pattiyā anadhigatassa adhigamāya asacchikatassa
sacchikiriyāya vasanti saṃvasanti āvasanti parivasanti; arahā vusitavā
katakaraṇīyo ohitabhāro anup­patta­sadat­tho
parik­khī­ṇa­bhavasaṃ­yojano samma­dañ­ñā­vimutto, so vutthavāso
ciṇṇacaraṇo ... pe ... jāti­maraṇa­saṃsāro; natthi tassa
punabbhavoti---brāhmaṇassa vusīmato. Tenāha bhagavā---

> []{#49 .sc}[]{#p_25Cn_925 .ms}"Ākiñ­cañ­ña­sam­bha­vaṃ ñatvā,\
> nandi­saṃ­yoja­naṃ iti;\
> Evametaṃ abhiññāya,\
> tato tattha vipassati;\
> Etaṃ ñāṇaṃ tathaṃ tassa,\
> brāhmaṇassa vusīmato"ti.

[]{#50 .sc}[]{#p_25Cn_926 .ms}Saha gāthā­pari­yosānā ... pe ... satthā
me, bhante bhagavā, sāvako­ha­masmīti.

[]{#p_25Cn_927 .ms}Posāla­māṇa­va­pucchā­niddeso cuddasamo.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
