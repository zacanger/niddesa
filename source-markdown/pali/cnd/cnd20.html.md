::: {#text lang="pi"}
::: {#cnd20 .section .sutta}
::: {.hgroup}
Cūḷaniddesa

Pārā­yana­vagga­niddesa

Pucchāniddesa

# 16. Piṅgi­yamā­ṇa­va­pucchā­niddesa
:::

> []{#1 .sc} []{#p_25Cn_997 .ms}[]{#msdiv89 .msdiv}**Jiṇṇohamasmi abalo
> [vītavaṇṇo]{#note712 .var title="vivaṇṇo (bj, s1-3)"}**, **[(iccāyasmā
> piṅgiyo)]{.gathaQuote}**\
> **Nettā na suddhā savanaṃ na phāsu;**\
> **Māhaṃ nassaṃ momuho [antarāva]{#note713 .var
> title="antarāya (s1-3, mr)"},**\
> **Ācikkha dhammaṃ yamahaṃ vijaññaṃ;**\
> **Jātijarāya idha vippahānaṃ.** (1)

[]{#2 .sc}[]{#p_25Cn_998 .ms}**Jiṇṇohamasmi abalo vītavaṇṇo**ti.
**Jiṇṇohamasmī**ti jiṇṇo vuḍḍho mahallako addhagato vayoanuppatto
vīsa­vassasa­tiko jātiyā. **Abalo**ti dubbalo appabalo appathāmo.
**Vītavaṇṇo**ti vītavaṇṇo vigatavaṇṇo vigac­chi­tavaṇṇo. Yā sā purimā
subhā vaṇṇanibhā sā antarahitā, ādīnavo pātubhūtoti---jiṇṇohamasmi abalo
vītavaṇṇo.

[]{#3 .sc}[]{#p_25Cn_999 .ms}**Iccāyasmā piṅgiyo**ti. **Iccā**ti
padasandhi ... pe .... **Āyasmā**ti piyavacanaṃ ... pe ....
**Piṅgiyo**ti tassa brāhmaṇassa nāmaṃ ... pe ... abhilāpoti---iccāyasmā
piṅgiyo.

[]{#4 .sc}[]{#p_25Cn_1000 .ms}**Nettā na suddhā savanaṃ na phāsū**ti
nettā asuddhā avisuddhā aparisuddhā avodātā. No tathā cakkhunā rūpe
passāmīti---nettā na suddhā. **Savanaṃ na phāsū**ti sotaṃ asuddhaṃ
avisuddhaṃ aparisuddhaṃ avodātaṃ. No tathā sotena saddaṃ
suṇomīti---nettā na suddhā savanaṃ na phāsu.

[]{#5 .sc}[]{#p_25Cn_1001 .ms}**Māhaṃ nassaṃ momuho antarāvā**ti.
**Māhaṃ nassan**ti māhaṃ nassaṃ māhaṃ vinassaṃ māhaṃ panassaṃ.
**Momuho**ti mohamuho avijjāgato aññāṇī avibhāvī duppañño.
**Antarāvā**ti tuyhaṃ dhammaṃ diṭṭhiṃ paṭipadaṃ maggaṃ anaññāya
anadhigantvā aviditvā appaṭilabhitvā aphassayitvā asacchikaritvā
antarāyeva kālaṃ kareyyanti---māhaṃ nassaṃ momuho antarāva.

[]{#6 .sc}[]{#p_25Cn_1002 .ms}**Ācikkha dhammaṃ yamahaṃ vijaññan**ti.
**Dhamman**ti ādikalyāṇaṃ majjhekalyāṇaṃ pari­yosāna­kal­yāṇaṃ sātthaṃ
sabyañjanaṃ kevala­pari­puṇṇaṃ parisuddhaṃ brahmacariyaṃ, cattāro
satipaṭṭhāne, cattāro sammappadhāne, cattāro iddhipāde, pañcindriyāni,
pañca balāni, satta bojjhaṅge, ariyaṃ aṭṭhaṅgikaṃ maggaṃ, nibbānañca
nib­bā­nagā­mi­niñca paṭipadaṃ ācikkhāhi desehi paññapehi paṭṭhapehi
vivarāhi vibhajāhi uttānīkarohi pakāsehīti--- ācikkha dhammaṃ. **Yamahaṃ
vijaññan**ti yamahaṃ jāneyyaṃ ājāneyyaṃ vijāneyyaṃ paṭivijāneyyaṃ
paṭivijjheyyaṃ adhigaccheyyaṃ phasseyyaṃ ­sacchi­karey­yanti---ācikkha
dhammaṃ yamahaṃ vijaññaṃ.

[]{#7 .sc}[]{#p_25Cn_1003 .ms}**Jātijarāya idha vippahānan**ti idheva
jāti­jarā­maraṇassa pahānaṃ vūpasamaṃ paṭinissaggaṃ paṭippas­sad­dhiṃ
amataṃ nibbānanti---jātijarāya idha vippahānaṃ. Tenāha so brāhmaṇo---

> []{#8 .sc}[]{#p_25Cn_1004 .ms}"Jiṇṇohamasmi abalo vītavaṇṇo,
> [(iccāyasmā piṅgiyo)]{.gathaQuote}\
> Nettā na suddhā savanaṃ na phāsu;\
> Māhaṃ nassaṃ momuho antarāva,\
> Ācikkha dhammaṃ yamahaṃ vijaññaṃ;\
> Jātijarāya idha vippahānan"ti.
>
> []{#9 .sc} []{#p_25Cn_1005 .ms}[]{#msdiv90 .msdiv}**Disvāna rūpesu
> vihaññamāne, [(piṅgiyāti bhagavā)]{.gathaQuote}**\
> **Ruppanti rūpesu janā pamattā;**\
> **Tasmā tuvaṃ piṅgiya appamatto,**\
> **Jahassu rūpaṃ apunabbhavāya.** (2)

[]{#10 .sc}[]{#p_25Cn_1006 .ms}**Disvāna rūpesu vihaññamāne**ti.
**Rūpan**ti cattāro ca mahābhūtā catunnañca mahābhūtānaṃ upādāya rūpaṃ.
Sattā rūpahetu rūpappaccayā rūpakāraṇā haññanti vihaññanti upahaññanti
[upaghātiyanti]{#note715 .var title="upaghātayanti (s1-3, mr)"}. Rūpe
sati [vividha­kamma­kāraṇā]{#note716 .var
title="vividhā kammakāraṇā (bj) | vividha­kamma­kara­ṇāni (mr)"}
kārenti. Kasāhipi tāḷenti, vettehipi tāḷenti, aḍḍha­daṇḍa­kehipi
tāḷenti, hatthampi chindanti, pādampi chindanti, hatthapādampi
chindanti, kaṇṇampi chindanti, nāsampi chindanti, kaṇṇanāsampi
chindanti, bilaṅ­ga­thāli­kampi karonti, saṅ­kha­muṇḍikampi karonti,
rāhumukhampi karonti, jotimālikampi karonti, hattha­pajjo­tikampi
karonti, eraka­vatti­kampi karonti, cīra­kavāsi­kampi karonti,
eṇeyyakampi karonti, baḷi­samaṃ­si­kampi karonti,
[kahāpaṇikampi]{#note718 .var title="kahāpaṇākampi (bj)"} karonti,
[khā­rā­pa­tacchi­kampi]{#note719 .var
title="khā­rā­paṭic­chi­kampi (mr)"} karonti, pali­gha­pari­vatti­kampi
karonti, [palāla­pīṭha­kampi]{#note720 .var
title="paḷāla­piṭṭhi­kampi (bj)"} karonti, tattenapi telena osiñcanti,
sunakhehipi khādāpenti, jīvantampi sūle uttāsenti, asināpi sīsaṃ
chindanti. Evaṃ sattā rūpahetu rūpappaccayā rūpakāraṇā haññanti
vihaññanti upahaññanti upaghātiyanti. Evaṃ haññamāne vihaññamāne
upahaññamāne upaghātiyamāne disvā passitvā tulayitvā tīrayitvā
vibhāvayitvā vibhūtaṃ katvāti---disvāna rūpesu vihaññamāne.

[]{#11 .sc}[]{#p_25Cn_1007 .ms}**Piṅgiyāti bhagavā**ti. **Piṅgiyā**ti
bhagavā taṃ brāhmaṇaṃ nāmena ālapati. **Bhagavā**ti
gāra­vādhi­vacana­metaṃ ... pe ... sacchikā paññatti, yadidaṃ
bhagavāti---piṅgiyāti bhagavā.

[]{#12 .sc}[]{#p_25Cn_1008 .ms}**Ruppanti rūpesu janā pamattā**ti.
**Ruppantī**ti ruppanti kuppanti [pīḷayanti]{#note721 .var
title="pīḷiyanti (si, s1-3, mr)"} ghaṭṭayanti, byādhitā domanassitā
honti. Cakkhurogena ruppanti kuppanti pīḷayanti ghaṭṭayanti, byādhitā
domanassitā honti. Sotarogena ... pe ... kāyarogena ... pe ...
ḍaṃsa­ma­kasavā­tātapa­sarīsa­pa­samphas­sehi ruppanti kuppanti
pīḷayanti ghaṭṭayanti, byādhitā domanassitā hontīti--- ruppanti rūpesu.

[]{#13 .sc}[]{#p_25Cn_1009 .ms}Atha vā cakkhusmiṃ hīyamāne hāyamāne
[parihāyamāne vemāne]{#note722 .var title="vihāyamāne (si, mr)"}
vigacchamāne antara­dhāyamāne ruppanti ... pe ... domanassitā honti.
Sotasmiṃ ... pe ... ghānasmiṃ ... jivhāya ... kāyasmiṃ ... rūpasmiṃ ...
saddasmiṃ ... gandhasmiṃ ... rasasmiṃ ... phoṭṭhabbasmiṃ ... kulasmiṃ
... gaṇasmiṃ ... āvāsasmiṃ ... lābhasmiṃ ... yasasmiṃ ... pasaṃsāya ...
sukhasmiṃ ... cīvarasmiṃ ... piṇḍapātasmiṃ ... senāsanasmiṃ ...
gilāna­pac­ca­ya­bhesaj­ja­parik­khā­ras­miṃ hīyamāne hāyamāne
parihāyamāne vemāne vigacchamāne antara­dhāyamāne ruppanti kuppanti
pīḷayanti ghaṭṭayanti, byādhitā domanassitā hontīti---evampi ruppanti
rūpesu.

[]{#14 .sc}[]{#p_25Cn_1010 .ms}**Janā**ti khattiyā ca brāhmaṇā ca vessā
ca suddā ca gahaṭṭhā ca pabbajitā ca devā ca manussā ca. **Pamattā**ti
pamādo vattabbo kāya­ducca­ritena vā vacī­ducca­ritena vā
mano­ducca­ritena vā pañcasu kāmaguṇesu cittassa [vosaggo]{#note723 .var
title="vossaggo (bj, s1-3)"} vosag­gā­nuppadā­naṃ kusalānaṃ vā dhammānaṃ
bhāvanāya asakkac­ca­kiriyatā asātac­ca­kiriyatā
[anaṭṭhi­ta­kiriyatā]{#note724 .var title="ana­vaṭṭhi­ta­kiriyatā (bj)"}
olīnavuttitā ­nikkhit­tac­chandatā ­nikkhit­ta­dhuratā anāsevanā
abhāvanā [abahulīkammaṃ]{#note725 .var title="abahulikammaṃ (mr)"}
anadhiṭṭhānaṃ ananuyogo pamādo. Yo evarūpo pamādo pamajjanā
pamajjitattaṃ--- ayaṃ vuccati pamādo. Iminā pamādena samannāgatā janā
pamattāti---ruppanti rūpesu janā pamattā.

[]{#15 .sc}[]{#p_25Cn_1011 .ms}**Tasmā tuvaṃ piṅgiya appamatto**ti.
**Tasmā**ti tasmā taṃkāraṇā taṃhetu tappaccayā taṃnidānā evaṃ ādīnavaṃ
sampassamāno rūpesūti---tasmā tuvaṃ piṅgiya. **Appamatto**ti
sakkaccakārī sātaccakārī ... pe ... appamādo kusalesu dhammesūti---tasmā
tuvaṃ piṅgiya appamatto.

[]{#16 .sc}[]{#p_25Cn_1012 .ms}**Jahassu rūpaṃ apunabbhavāyā**ti.
**Rūpan**ti cattāro ca mahābhūtā catunnañca mahābhūtānaṃ upādāya rūpaṃ.
**Jahassu rūpan**ti jahassu rūpaṃ, pajahassu rūpaṃ, vinodehi rūpaṃ,
byantīkarohi rūpaṃ, anabhāvaṃ gamehi rūpaṃ. **Apunabbhavāyā**ti yathā te
rūpaṃ idheva nirujjheyya, puna­paṭi­sandhiko bhavo na nibbatteyya
kāmadhātuyā vā rūpadhātuyā vā arūpadhātuyā vā, kāmabhave vā rūpabhave vā
arūpabhave vā, saññābhave vā asaññābhave vā neva­saññā­nā­saññā­bhave
vā, ekavokārabhave vā catuvo­kāra­bhave vā pañca­vo­kāra­bhave vā, puna
gatiyā vā upapattiyā vā paṭisandhiyā vā bhave vā saṃsāre vā vaṭṭe vā na
janeyya na sañjaneyya na nibbatteyya nābhi­nib­bat­teyya, idheva
nirujjheyya vūpasameyya atthaṃ gaccheyya
paṭippas­sam­bhey­yāti---jahassu rūpaṃ apunabbhavāya. Tenāha bhagavā---

> []{#17 .sc}[]{#p_25Cn_1013 .ms}"Disvāna rūpesu vihaññamāne,
> [(piṅgiyāti bhagavā)]{.gathaQuote}\
> Ruppanti rūpesu janā pamattā;\
> Tasmā tuvaṃ piṅgiya appamatto,\
> Jahassu rūpaṃ apunabbhavāyā"ti.
>
> []{#18 .sc} []{#p_25Cn_1014 .ms}[]{#msdiv91 .msdiv}**Disā catasso
> vidisā catasso,**\
> **Uddhaṃ adho dasa disā imāyo;**\
> **Na tuyhaṃ adiṭṭhaṃ [asutaṃ amutaṃ]{#note727 .var
> title="asutāmutaṃ vā (bj, s1-3)"},**\
> **Atho aviññātaṃ [kiñcanamatthi]{#note728 .var
> title="kiñci namatthi (s1-3, c1)"} loke;**\
> **Ācikkha dhammaṃ yamahaṃ vijaññaṃ,**\
> **Jātijarāya idha vippahānaṃ.** (3)

[]{#19 .sc}[]{#p_25Cn_1015 .ms}**Disā catasso vidisā catasso, uddhaṃ
adho dasa disā imāyo**ti dasa disā.

[]{#20 .sc}[]{#p_25Cn_1016 .ms}**Na tuyhaṃ adiṭṭhaṃ asutaṃ amutaṃ, atho
aviññātaṃ kiñcanamatthi loke**ti na tuyhaṃ adiṭṭhaṃ asutaṃ amutaṃ
aviññātaṃ kiñci attattho vā parattho vā ubhayattho vā diṭṭhadhammiko vā
attho samparāyiko vā attho uttāno vā attho gambhīro vā attho gūḷho vā
attho paṭicchanno vā attho neyyo vā attho nīto vā attho anavajjo vā
attho nikkileso vā attho vodāno vā attho paramattho vā attho natthi na
atthi na saṃvijjati nupalabbhatīti---na tuyhaṃ adiṭṭhaṃ asutaṃ amutaṃ,
atho aviññātaṃ kiñcanamatthi loke.

[]{#21 .sc}[]{#p_25Cn_1017 .ms}**Ācikkha dhammaṃ yamahaṃ vijaññan**ti.
**Dhamman**ti ādikalyāṇaṃ ... pe ... nibbānañca nib­bā­nagā­mi­niñca
paṭipadaṃ ācikkhāhi desehi paññapehi paṭṭhapehi vivarāhi vibhajāhi
uttānīkarohi pakāsehi. **Yamahaṃ vijaññan**ti yamahaṃ jāneyyaṃ ājāneyyaṃ
vijāneyyaṃ paṭivijāneyyaṃ paṭivijjheyyaṃ adhigaccheyyaṃ phasseyyaṃ
­sacchi­karey­yanti---ācikkha dhammaṃ yamahaṃ vijaññaṃ.

[]{#22 .sc}[]{#p_25Cn_1018 .ms}**Jātijarāya idha vippahānan**ti idheva
jāti­jarā­maraṇassa pahānaṃ vūpasamaṃ paṭinissaggaṃ paṭippas­sad­dhiṃ
amataṃ nibbānanti---jātijarāya idha vippahānaṃ. Tenāha so brāhmaṇo---

> []{#23 .sc}[]{#p_25Cn_1019 .ms}"Disā catasso vidisā catasso,\
> Uddhaṃ adho dasa disā imāyo;\
> Na tuyhaṃ adiṭṭhaṃ asutaṃ amutaṃ,\
> Atho aviññātaṃ kiñcanamatthi loke;\
> Ācikkha dhammaṃ yamahaṃ vijaññaṃ,\
> Jātijarāya idha vippahānan"ti.
>
> []{#24 .sc} []{#p_25Cn_1020 .ms}[]{#msdiv92 .msdiv}**Taṇhādhipanne
> manuje pekkhamāno, [(piṅgiyāti bhagavā)]{.gathaQuote}**\
> **Santāpajāte jarasā parete;**\
> **Tasmā tuvaṃ piṅgiya appamatto,**\
> **Jahassu taṇhaṃ apunabbhavāya.** (4)

[]{#25 .sc}[]{#p_25Cn_1021 .ms}**Taṇhādhipanne manuje pekkhamāno**ti.
**Taṇhā**ti rūpataṇhā ... pe ... dhammataṇhā. **Taṇhādhipanne**ti
[taṇhādhipanne]{#note730 .var
title="taṇhāadhipanne (bj, s1-3) | taṇhāya adhipanne (mr)"} taṇhānuge
taṇhānugate taṇhānusaṭe [taṇhāya panne]{#note731 .var
title="taṇhāyāpanne (bj, s1-3)"} paṭipanne abhibhūte
­pariyā­dinna­citte. **Manuje**ti sat­tādhi­vacanaṃ. **Pekkhamāno**ti
pekkhamāno dakkhamāno olokayamāno nijjhāyamāno upapa­rikkha­mānoti---
taṇhādhipanne manuje pekkhamāno. **Piṅgiyāti bhagavā**ti. **Piṅgiyā**ti
bhagavā taṃ brāhmaṇaṃ nāmena ālapati. **Bhagavā**ti
gāra­vādhi­vacana­metaṃ ... pe ... sacchikā paññatti, yadidaṃ
bhagavāti---piṅgiyāti bhagavā.

[]{#26 .sc}[]{#p_25Cn_1022 .ms}**Santāpajāte jarasā parete**ti.
**Santāpajāte**ti jātiyā santāpajāte, jarāya santāpajāte, byādhinā
santāpajāte, maraṇena santāpajāte,
soka­pari­deva­duk­kha­do­manas­supāyā­sehi santāpajāte, nerayikena
dukkhena santāpajāte ... pe ... diṭṭhib­yasa­nena dukkhena santāpajāte
ītijāte upaddavajāte upasaggajāteti---santāpajāte. **Jarasā parete**ti
jarāya phuṭṭhe parete samohite samannāgate. Jātiyā anugate jarāya
anusaṭe byādhinā abhibhūte maraṇena abbhāhate atāṇe aleṇe asaraṇe
asaraṇībhūteti--- santāpajāte jarasā parete.

[]{#27 .sc}[]{#p_25Cn_1023 .ms}**Tasmā tuvaṃ piṅgiya appamatto**ti.
**Tasmā**ti tasmā taṃkāraṇā taṃhetu tappaccayā taṃnidānā evaṃ ādīnavaṃ
sampassamāno taṇhāyāti---tasmā tuvaṃ piṅgiya. **Appamatto**ti
sakkaccakārī ... pe ... appamādo kusalesu dhammesūti---tasmā tuvaṃ
piṅgiya appamatto.

[]{#28 .sc}[]{#p_25Cn_1024 .ms}**Jahassu taṇhaṃ apunabbhavāyā**ti.
**Taṇhā**ti rūpataṇhā ... pe ... dhammataṇhā. **Jahassu taṇhan**ti
jahassu taṇhaṃ pajahassu taṇhaṃ vinodehi taṇhaṃ byantīkarohi taṇhaṃ
anabhāvaṃ gamehi taṇhaṃ. **Apunabbhavāyā**ti yathā te ... pe ...
puna­paṭi­sandhiko bhavo na nibbatteyya kāmadhātuyā vā rūpadhātuyā vā
arūpadhātuyā vā, kāmabhave vā rūpabhave vā arūpabhave vā, saññābhave vā
asaññābhave vā neva­saññā­nā­saññā­bhave vā, ekavokārabhave vā
catuvo­kāra­bhave vā pañca­vo­kāra­bhave vā, punagatiyā vā upapattiyā vā
paṭisandhiyā vā bhave vā saṃsāre vā vaṭṭe vā na janeyya na sañjaneyya na
nibbatteyya nābhi­nib­bat­teyya, idheva nirujjheyya vūpasameyya atthaṃ
gaccheyya paṭippas­sam­bhey­yāti---jahassu taṇhaṃ apunabbhavāya. Tenāha
bhagavā---

> []{#29 .sc}[]{#p_25Cn_1025 .ms}"Taṇhādhipanne manuje pekkhamāno,
> [(piṅgiyāti bhagavā)]{.gathaQuote}\
> Santāpajāte jarasā parete;\
> Tasmā tuvaṃ piṅgiya appamatto,\
> Jahassu taṇhaṃ apunabbhavāyā"ti.

[]{#30 .sc}[]{#p_25Cn_1026 .ms}Saha gāthā­pari­yosānā ye te brāhmaṇena
saddhiṃ ekacchandā ekapayogā ekādhippāyā ekavāsa­na­vāsitā, tesaṃ
aneka­pāṇa­sahas­sā­naṃ virajaṃ vītamalaṃ dhammacakkhuṃ udapādi---"yaṃ
kiñci samuda­ya­dhammaṃ sabbaṃ taṃ nirodhadhamman"ti. Tassa ca
brāhmaṇassa virajaṃ vītamalaṃ dhammacakkhuṃ udapādi---"yaṃ kiñci
samuda­ya­dhammaṃ sabbaṃ taṃ nirodhadhamman"ti. Saha dhamma­cak­khussa
paṭilābhā ajina­jaṭā­vāka­cīra­tidaṇ­ḍa­ka­maṇḍa­lu­kesā ca massū ca
antarahitā bhaṇḍu­kāsāya­vat­thava­sano saṅghā­ṭi­patta­cīvara­dharo
anvat­tha­paṭi­pattiyā pañjaliko bhagavantaṃ namassamāno nisinno
hoti---"satthā me, bhante, bhagavā, sāvakohamasmī"ti.

[]{#p_25Cn_1027 .ms}[Piṅgi­yamā­ṇa­va­pucchā­niddeso]{#note732 .var
title="piṅ­giya­māṇava­ka­pañhā­niddeso (s1-3) | siṅgiyapañhaṃ (mr)"}
soḷasamo.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
