::: {#text lang="pi"}
::: {#cnd13 .section .sutta}
::: {.hgroup}
Cūḷaniddesa

Pārā­yana­vagga­niddesa

Pucchāniddesa

# 9. Todey­yamā­ṇa­va­pucchā­niddesa
:::

> []{#1 .sc} []{#p_25Cn_696 .ms}[]{#msdiv57 .msdiv}**Yasmiṃ kāmā na
> vasanti, [(iccāyasmā todeyyo)]{.gathaQuote}**\
> **Taṇhā yassa na vijjati;**\
> **Kathaṃkathā ca yo tiṇṇo,**\
> **Vimokkho tassa kīdiso.** (1)

[]{#2 .sc}[]{#p_25Cn_697 .ms}**Yasmiṃ kāmā na vasantī**ti yasmiṃ kāmā na
vasanti na saṃvasanti na āvasanti na parivasantīti---yasmiṃ kāmā na
vasanti. **Iccāyasmā todeyyo**ti. **Iccā**ti padasandhi ... pe ...
padānu­pubba­tā­petaṃ---iccāti. **Āyasmā**ti piyavacanaṃ ... pe ....
**Todeyyo**ti tassa brāhmaṇassa nāmaṃ ... pe ... abhilāpoti---iccāyasmā
todeyyo.

[]{#3 .sc}[]{#p_25Cn_698 .ms}**Taṇhā yassa na vijjatī**ti taṇhā yassa
natthi [na atthi]{#note491 .var title="na santi (bj) | na sati (c1)"} na
saṃvijjati nupalabbhati ñāṇagginā daḍḍhāti--- taṇhā yassa na vijjati.

[]{#4 .sc}[]{#p_25Cn_699 .ms}**Kathaṃkathā ca yo tiṇṇo**ti kathaṃkathā
ca yo tiṇṇo uttiṇṇo nitthiṇṇo atikkanto samatikkanto
vītivattoti---kathaṃkathā ca yo tiṇṇo.

[]{#5 .sc}[]{#p_25Cn_700 .ms}**Vimokkho tassa kīdiso**ti vimokkho tassa
kīdiso kiṃsaṇṭhito kiṃpakāro kiṃpaṭibhāgo icchitabboti vimokkhaṃ
pucchatīti---vimokkho tassa kīdiso. Tenāha so brāhmaṇo---

> []{#6 .sc}[]{#p_25Cn_701 .ms}"Yasmiṃ kāmā na vasanti, [(iccāyasmā
> todeyyo)]{.gathaQuote}\
> Taṇhā yassa na vijjati;\
> Kathaṃkathā ca yo tiṇṇo,\
> Vimokkho tassa kīdiso"ti.
>
> []{#7 .sc} []{#p_25Cn_702 .ms}[]{#msdiv58 .msdiv}**Yasmiṃ kāmā na
> vasanti, [(todeyyāti bhagavā)]{.gathaQuote}**\
> **Taṇhā yassa na vijjati;**\
> **Kathaṃkathā ca yo tiṇṇo,**\
> **Vimokkho tassa nāparo.** (2)

[]{#8 .sc}[]{#p_25Cn_703 .ms}**Yasmiṃ kāmā na vasantī**ti. **Yasmin**ti
yasmiṃ puggale arahante khīṇāsave. **Kāmā**ti uddānato dve
kāmā---vatthukāmā ca kilesakāmā ca ... pe ... ime vuccanti vatthukāmā
... pe ... ime vuccanti kilesakāmā. **Yasmiṃ kāmā na vasantī**ti yasmiṃ
kāmā na vasanti na saṃvasanti na āvasanti na parivasantīti---yasmiṃ kāmā
na vasanti.

[]{#9 .sc}[]{#p_25Cn_704 .ms}**Todeyyāti bhagavā**ti. **Todeyyā**ti
bhagavā taṃ brāhmaṇaṃ nāmena ālapati. **Bhagavā**ti
gāra­vādhi­vacana­metaṃ ... pe ... sacchikā paññatti, yadidaṃ
bhagavāti---todeyyāti bhagavā.

[]{#10 .sc}[]{#p_25Cn_705 .ms}**Taṇhā yassa na vijjatī**ti. **Taṇhā**ti
rūpataṇhā saddataṇhā gandhataṇhā rasataṇhā ­phoṭṭhab­ba­taṇhā
dhammataṇhā. **Yassā**ti arahato khīṇāsavassa. **Taṇhā yassa na
vijjatī**ti taṇhā yassa natthi [na atthi]{#note493 .var
title="na santi (bj) | na sati (c1)"} na saṃvijjati nupalabbhati, pahīnā
samucchinnā vūpasantā paṭippassaddhā abhab­bup­pat­tikā ñāṇagginā
daḍḍhāti---taṇhā yassa na vijjati.

[]{#11 .sc}[]{#p_25Cn_706 .ms}**Kathaṃkathā ca yo tiṇṇo**ti kathaṃkathā
vuccati vicikicchā. Dukkhe kaṅkhā ... pe ... chambhitattaṃ cittassa
manovilekho. **Yo**ti yo so arahaṃ khīṇāsavo. **Kathaṃkathā ca yo
tiṇṇo**ti kathaṃkathā ca yo tiṇṇo uttiṇṇo nitthiṇṇo atikkanto
samatikkanto vītivattoti---kathaṃkathā ca yo tiṇṇo.

[]{#12 .sc}[]{#p_25Cn_707 .ms}**Vimokkho tassa nāparo**ti natthi tassa
aparo vimokkho. Yena vimokkhena vimucceyya vimutto so. Kataṃ tassa
vimokkhena karaṇīyanti---vimokkho tassa nāparo. Tenāha bhagavā---

> []{#13 .sc}[]{#p_25Cn_708 .ms}"Yasmiṃ kāmā na vasanti, [(todeyyāti
> bhagavā)]{.gathaQuote}\
> Taṇhā yassa na vijjati;\
> Kathaṃkathā ca yo tiṇṇo,\
> Vimokkho tassa nāparo"ti.
>
> []{#14 .sc} []{#p_25Cn_709 .ms}[]{#msdiv59 .msdiv}**Nirāsaso so uda
> āsasāno,**\
> **Paññāṇavā so uda paññakappī;**\
> **Muniṃ ahaṃ sakka yathā vijaññaṃ,**\
> **Taṃ me viyācikkha samantacakkhu.** (3)

[]{#15 .sc}[]{#p_25Cn_710 .ms}**Nirāsaso so uda āsasāno**ti nittaṇho so,
udāhu sataṇho rūpe [āsīsati]{#note495 .var title="āsiṃsati (bj, s1-3)"},
sadde ... pe ... gandhe ... rase ... phoṭṭhabbe ... kulaṃ ... gaṇaṃ ...
āvāsaṃ ... lābhaṃ ... yasaṃ ... pasaṃsaṃ ... sukhaṃ ... cīvaraṃ ...
piṇḍapātaṃ ... senāsanaṃ ... gilāna­pac­ca­ya­bhesaj­ja­parik­khā­raṃ
... kāmadhātuṃ ... rūpadhātuṃ ... arūpadhātuṃ ... kāmabhavaṃ ...
rūpabhavaṃ ... arūpabhavaṃ ... saññābhavaṃ ... asaññābhavaṃ ...
nevasaññā­nāsaññā­bhavaṃ ... ekavo­kāra­bha­vaṃ ... catuvo­kāra­bha­vaṃ
... pañca­vo­kāra­bha­vaṃ ... atītaṃ ... anāgataṃ ... paccuppannaṃ ...
diṭṭha­suta­mu­taviñ­ñātabbe dhamme āsīsati sādiyati pattheti piheti
abhijappatīti---nirāsaso so uda āsasāno.

[]{#16 .sc}[]{#p_25Cn_711 .ms}**Paññāṇavā so uda paññakappī**ti.
**Paññāṇavā so**ti paṇḍito paññavā buddhimā ñāṇī vibhāvī medhāvī. **Uda
paññakappī**ti udāhu aṭṭha­samā­patti­ñāṇena vā pañcā­bhiññā­ñāṇena vā
micchāñāṇena vā taṇhākappaṃ vā diṭṭhikappaṃ vā kappeti janeti sañjaneti
nibbatteti abhi­nib­bat­tetīti---paññāṇavā so uda paññakappī.

[]{#17 .sc}[]{#p_25Cn_712 .ms}**Muniṃ ahaṃ sakka yathā vijaññan**ti.
**Sakkā**ti sakko bhagavā. Sakyakulā pabbajitotipi sakko. Atha vā aḍḍho
mahaddhano dhanavātipi sakko. Tassimāni dhanāni,
seyyathidaṃ---saddhādhanaṃ sīladhanaṃ hiridhanaṃ ottappadhanaṃ
sutadhanaṃ cāgadhanaṃ paññādhanaṃ sati­paṭṭhā­na­dhanaṃ
sammap­pa­dhā­na­dhanaṃ iddhi­pāda­dhanaṃ indriyadhanaṃ baladhanaṃ
boj­jhaṅ­ga­dhanaṃ maggadhanaṃ phaladhanaṃ nib­bā­na­dhananti. Tehi
anekavidhehi dhanaratanehi aḍḍho mahaddhano dhanavātipi sakko. [Atha vā
sakko pahu]{#note496 .var title="atha vā pahu (bj, s1-3, c1)"} visavī
alamatto sūro vīro vikkanto abhīrū acchambhī anutrāsī apalāyī
pahīna­bhaya­bhe­ravo vigata­loma­haṃ­so­tipi sakko. **Muniṃ ahaṃ sakka
yathā vijaññan**ti sakka yathāhaṃ muniṃ jāneyyaṃ ājāneyyaṃ vijāneyyaṃ
paṭivijāneyyaṃ paṭi­vij­jhey­yanti---muniṃ ahaṃ sakka yathā vijaññaṃ.

[]{#18 .sc}[]{#p_25Cn_713 .ms}**Taṃ me viyācikkha samantacakkhū**ti.
**Tan**ti yaṃ pucchāmi yaṃ yācāmi yaṃ ajjhesāmi yaṃ pasādemi.
**Viyācikkhā**ti ācikkhāhi desehi paññapehi paṭṭhapehi vivarāhi
vibhajāhi uttānīkarohi pakāsehi. **Samantacakkhū**ti samantacakkhu
vuccati sabbañ­ñu­ta­ñāṇaṃ ... pe ... tathāgato tena
saman­ta­cak­khūti--- taṃ me viyācikkha samantacakkhu. Tenāha so
brāhmaṇo---

> []{#19 .sc}[]{#p_25Cn_714 .ms}"Nirāsaso so uda āsasāno,\
> Paññāṇavā so uda paññakappī;\
> Muniṃ ahaṃ sakka yathā vijaññaṃ,\
> Taṃ me viyācikkha samantacakkhū"ti.
>
> []{#20 .sc} []{#p_25Cn_715 .ms}[]{#msdiv60 .msdiv}**Nirāsaso so na
> [ca]{#note498 .var title="so (bj, pts1)"} āsasāno,**\
> **Paññāṇavā so na ca paññakappī;**\
> **Evampi todeyya muniṃ vijāna,**\
> **Akiñcanaṃ kāmabhave asattaṃ.** (4)

[]{#21 .sc}[]{#p_25Cn_716 .ms}**Nirāsaso so na ca āsasāno**ti nittaṇho
so. Na so sataṇho rūpe nāsīsati. Sadde ... pe ... gandhe ...
diṭṭha­suta­mu­taviñ­ñātabbe dhamme [nāsīsati]{#note499 .var
title="nāsiṃsati (bj, s1-3)"} na icchati na sādiyati na pattheti na
piheti nābhijappatīti---nirāsaso so na ca āsasāno.

[]{#22 .sc}[]{#p_25Cn_717 .ms}**Paññāṇavā so na ca paññakappī**ti.
**Paññāṇavā**ti paṇḍito paññavā buddhimā ñāṇī vibhāvī medhāvī. **Na ca
paññakappī**ti aṭṭha­samā­patti­ñāṇena vā pañcā­bhiññā­ñāṇena vā
micchāñāṇena vā taṇhākappaṃ vā na kappeti diṭṭhikappaṃ vā na kappeti na
janeti na sañjaneti na nibbatteti ­nā­bhi­nib­bat­tetīti---paññāṇavā so
na ca paññakappī.

[]{#23 .sc}[]{#p_25Cn_718 .ms}**Evampi todeyya muniṃ vijānā**ti.
**Munī**ti monaṃ vuccati ñāṇaṃ ... pe ... saṅga­jāla­maticca so muni.
**Evampi todeyya muniṃ vijānā**ti todeyya, evaṃ muniṃ jāna paṭijāna
paṭivijāna paṭivijjhāti---evampi todeyya muniṃ vijāna.

[]{#24 .sc}[]{#p_25Cn_719 .ms}**Akiñcanaṃ kāmabhave asattan**ti.
**Akiñcanan**ti rāgakiñcanaṃ dosakiñcanaṃ mohakiñcanaṃ mānakiñcanaṃ
diṭṭhikiñcanaṃ kilesakiñcanaṃ ­ducca­rita­kiñ­ca­naṃ.
[Yassetāni]{#note500 .var title="yassete (s1-3)"} [kiñcanāni]{#note501
.var title="kiñcanā (s1-3)"} pahīnāni samucchinnāni vūpasantāni
paṭippas­sad­dhāni abhab­bup­patti­kāni ñāṇagginā daḍḍhāni, so vuccati
akiñcano. **Kāmā**ti uddānato dve kāmā---vatthukāmā ca kilesakāmā ca ...
pe ... ime vuccanti vatthukāmā ... pe ... ime vuccanti kilesakāmā.
**Bhavā**ti dve bhavā---kammabhavo ca paṭisandhiko ca punabbhavo ... pe
... ayaṃ paṭisandhiko punabbhavo.

[]{#25 .sc}[]{#p_25Cn_720 .ms}**Akiñcanaṃ kāmabhave asattan**ti
akiñcanaṃ puggalaṃ kāme ca bhave ca asattaṃ alaggaṃ alaggitaṃ
apalibuddhaṃ nikkhantaṃ nissaṭaṃ vippamuttaṃ visaññuttaṃ
vimariyā­di­ka­tena cetasā viharantanti---akiñcanaṃ kāmabhave asattaṃ.
Tenāha bhagavā---

> []{#26 .sc}[]{#p_25Cn_721 .ms}"Nirāsaso so na ca āsasāno,\
> Paññāṇavā so na ca paññakappī;\
> Evampi todeyya muniṃ vijāna,\
> Akiñcanaṃ kāmabhave asattan"ti.

[]{#27 .sc}[]{#p_25Cn_722 .ms}Saha gāthā­pari­yosānā ... pe ... satthā
me bhante bhagavā, sāvako­ha­masmīti.

[]{#p_25Cn_723 .ms}Todey­yamā­ṇa­va­pucchā­niddeso navamo.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
