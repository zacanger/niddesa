::: {#text lang="pi"}
::: {#cnd21 .section .sutta}
::: {.hgroup}
Cūḷaniddesa

Pārā­yana­vagga­niddesa

# 17. Pārā­yanat­thuti­gāthā­niddesa
:::

[]{#1 .sc} []{#p_25Cn_1028 .ms}[]{#msdiv93 .msdiv}**Idamavoca bhagavā
magadhesu viharanto pāsāṇake cetiye, [pari­cāra­ka­so­ḷasānaṃ]{#note734
.var title="pari­cāri­kaso­ḷasannaṃ (s1-3, mr)"} brāhmaṇānaṃ ajjhiṭṭho
puṭṭho puṭṭho pañhaṃ byākāsi.**

[]{#2 .sc}[]{#p_25Cn_1029 .ms}**Idamavoca bhagavā**ti [idaṃ]{#note735
.var title="imaṃ (bj, s1-3)"} pārāyanaṃ avoca. **Bhagavā**ti
gāra­vādhi­vacana­metaṃ ... pe ... sacchikā paññatti, yadidaṃ
bhagavāti---idamavoca bhagavā. **Magadhesu viharanto**ti magadhanāmake
janapade viharanto iriyanto vattento pālento yapento yāpento. **Pāsāṇake
cetiye**ti pāsāṇa­ka­cetiyaṃ vuccati buddhāsananti---magadhesu viharanto
pāsāṇake cetiye. **Pari­cāra­ka­so­ḷasānaṃ brāhmaṇānan**ti
[piṅgiyo]{#note736 .var title="siṅgiyo (mr)"} brāhmaṇo bāvarissa
brāhmaṇassa paddho paddhacaro [paricārako]{#note737 .var
title="paricāriko (s1-3, mr)"} sisso. [Piṅgiyena]{#note738 .var
title="tena (bj, mr)"} te soḷasāti---evampi pari­cāra­ka­so­ḷasānaṃ
brāhmaṇānaṃ. Atha vā te soḷasa brāhmaṇā buddhassa bhagavato paddhā
paddhacarā paricārakā sissāti--- evampi pari­cāra­ka­so­ḷasānaṃ
brāhmaṇānaṃ.

[]{#3 .sc}[]{#p_25Cn_1030 .ms}**Ajjhiṭṭho puṭṭho puṭṭho pañhaṃ
byākāsī**ti. **Ajjhiṭṭho**ti ajjhiṭṭho ajjhesito. **Puṭṭho puṭṭho**ti
puṭṭho puṭṭho pucchito pucchito yācito yācito ajjhesito ajjhesito
pasādito pasādito. **Pañhaṃ byākāsī**ti pañhaṃ byākāsi ācikkhi desesi
paññapesi paṭṭhapesi vivari vibhaji uttānīākāsi pakāsesīti---ajjhiṭṭho
puṭṭho puṭṭho pañhaṃ byākāsi. Tenetaṃ vuccati---

[]{#4 .sc}[]{#p_25Cn_1031 .ms}"Idamavoca bhagavā magadhesu viharanto
pāsāṇake cetiye, pari­cāra­ka­so­ḷasānaṃ brāhmaṇānaṃ ajjhiṭṭho puṭṭho
puṭṭho pañhaṃ byākāsī"ti.

[]{#5 .sc}[]{#p_25Cn_1032 .ms}[]{#msdiv94 .msdiv}**Ekamekassa cepi
pañhassa atthamaññāya dhammamaññāya dhammā­nu­dhammaṃ paṭipajjeyya,
gaccheyyeva jarāmaraṇassa pāraṃ. Pāraṅgamanīyā ime dhammāti. Tasmā
imassa dhamma­pariyā­yassa "pārāyanan"teva adhivacanaṃ.**

[]{#6 .sc}[]{#p_25Cn_1033 .ms}**Ekamekassa cepi pañhassā**ti ekamekassa
cepi ajitapañhassa, ekamekassa cepi ­tissa­met­teyya­pañhassa,
ekamekassa cepi puṇṇa­ka­pañhassa, ekamekassa cepi metta­gū­pañhassa,
ekamekassa cepi dhota­ka­pañhassa, ekamekassa cepi upasī­va­pañhassa,
ekamekassa cepi nanda­ka­pañhassa, ekamekassa cepi hemakapañhassa,
ekamekassa cepi todeyya­pañhassa, ekamekassa cepi kappapañhassa,
ekamekassa cepi jatukaṇ­ṇi­pañhassa, ekamekassa cepi
bhad­rāvudha­pañhassa, ekamekassa cepi udayapañhassa, ekamekassa cepi
posālapañhassa, ekamekassa cepi mogha­rāja­pañhassa, ekamekassa cepi
piṅ­giya­pañhas­sāti---ekamekassa cepi pañhassa.

[]{#7 .sc}[]{#p_25Cn_1034 .ms}**Atthamaññāya dhammamaññāyā**ti sveva
pañho dhammo, [visajjanaṃ]{#note739 .var title="vissajjanaṃ (bj, mr)"}
atthoti atthaṃ aññāya jānitvā tulayitvā tīrayitvā vibhāvayitvā vibhūtaṃ
katvāti---atthamaññāya. **Dhammamaññāyā**ti dhammaṃ aññāya jānitvā
tulayitvā tīrayitvā vibhāvayitvā vibhūtaṃ katvāti---
dhamma­maññāyāti---atthamaññāya dhammamaññāya. **Dhammā­nu­dhammaṃ
paṭipajjeyyā**ti sammāpaṭipadaṃ anu­loma­paṭi­padaṃ
apac­canī­ka­paṭi­padaṃ anvat­tha­paṭi­padaṃ dhammā­nu­dhamma­paṭi­padaṃ
paṭipajjeyyāti---dhammā­nu­dhammaṃ paṭipajjeyya. **Gaccheyyeva
jarāmaraṇassa pāran**ti jarāmaraṇassa pāraṃ vuccati amataṃ nibbānaṃ. Yo
so sabba­saṅ­khā­ra­sama­tho sabbū­padhipa­ṭi­nissaggo taṇhakkhayo
virāgo nirodho nibbānaṃ. **Gaccheyyeva jarāmaraṇassa pāran**ti
jarāmaraṇassa pāraṃ gaccheyya, pāraṃ adhigaccheyya, pāraṃ adhiphasseyya,
pāraṃ ­sacchi­karey­yāti---gaccheyyeva jarāmaraṇassa pāraṃ.
**Pāraṅgamanīyā ime dhammā**ti ime dhammā pāraṅgamanīyā. Pāraṃ pāpenti
pāraṃ sampāpenti pāraṃ samanupāpenti, jarāmaraṇassa [taraṇāya]{#note740
.var title="tāraṇāya (s1-3)"} saṃvattantīti---pāraṅgamanīyā ime
dhammāti.

[]{#8 .sc}[]{#p_25Cn_1035 .ms}**Tasmā imassa dhamma­pariyā­yassā**ti.
**Tasmā**ti tasmā taṃkāraṇā taṃhetu tappaccayā taṃnidānāti---tasmā.
**Imassa dhamma­pariyā­yassā**ti imassa pārāyanassāti---tasmā imassa
dhamma­pariyā­yassa. **Pārāyananteva adhivacanan**ti pāraṃ vuccati
amataṃ nibbānaṃ ... pe ... nirodho nibbānaṃ. Ayanaṃ vuccati maggo,
seyyathidaṃ---sammādiṭṭhi ... pe ... sammāsamādhi. **Adhivacanan**ti
saṅkhā samaññā paññatti vohāro nāmaṃ nāmakammaṃ nāmadheyyaṃ nirutti
byañjanaṃ abhilāpoti---pārāyananteva adhivacanaṃ. Tenetaṃ vuccati---

[]{#9 .sc}[]{#p_25Cn_1036 .ms}"Ekamekassa cepi pañhassa atthamaññāya
dhammamaññāya dhammā­nu­dhammaṃ paṭipajjeyya, gaccheyyeva jarāmaraṇassa
pāraṃ. Pāraṅgamanīyā ime dhammāti. Tasmā imassa dhamma­pariyā­yassa
'pārāyanan'teva adhivacanan"ti.

> []{#10 .sc} []{#p_25Cn_1037 .ms}[]{#msdiv95 .msdiv}**Ajito
> tissametteyyo,**\
> **puṇṇako atha mettagū;**\
> **Dhotako upasīvo ca,**\
> **nando ca atha hemako.** (1)
>
> []{#11 .sc}[]{#p_25Cn_1038 .ms}[]{#msdiv96 .msdiv}**Todeyyakappā
> dubhayo,**\
> **jatukaṇṇī ca paṇḍito;**\
> **Bhadrāvudho udayo ca,**\
> **posālo cāpi brāhmaṇo;**\
> **Mogharājā ca medhāvī,**\
> **piṅgiyo ca mahāisi.** (2)
>
> []{#12 .sc}[]{#p_25Cn_1039 .ms}[]{#msdiv97 .msdiv}**Ete buddhaṃ
> upāgacchuṃ,**\
> **Sam­panna­caraṇaṃ isiṃ;**\
> **Pucchantā nipuṇe pañhe,**\
> **Buddhaseṭṭhaṃ upāgamuṃ.** (3)

[]{#13 .sc}[]{#p_25Cn_1040 .ms}**Ete buddhaṃ upāgacchun**ti. **Ete**ti
soḷasa pārāyaniyā brāhmaṇā. **Buddho**ti yo so bhagavā sayambhū
anācariyako pubbe ananussutesu dhammesu sāmaṃ saccāni abhisambujjhi,
tattha ca sabbaññutaṃ patto balesu ca vasībhāvaṃ. **Buddho**ti
kenaṭṭhena buddho? Bujjhitā saccānīti buddho, bodhetā pajāyāti buddho,
sabbaññutāya buddho, sabba­das­sāvitāya buddho,
[abhiññeyyatāya]{#note743 .var title="anañña­neyya­tāya (bj)"} buddho,
[visavitāya]{#note744 .var title="vikasitāya (bj, s1-3, c1)"} buddho,
khīṇā­sava­saṅ­khā­tena buddho, nirupa­lepa­saṅ­khā­tena buddho,
ekanta­vītarā­goti buddho, ekanta­vīta­dosoti buddho,
ekanta­vī­tamo­hoti buddho, ekanta­nikkile­soti buddho, ekāyanamaggaṃ
gatoti buddho, eko anuttaraṃ sammāsambodhiṃ abhisam­buddhoti buddho,
abuddhi­vihatattā buddhi­paṭi­lābhāti buddho. **Buddho**ti netaṃ nāmaṃ
mātarā kataṃ na pitarā kataṃ na bhātarā kataṃ na bhaginiyā kataṃ na
mittāmaccehi kataṃ na ñātisālohitehi kataṃ na samaṇab­rāhma­ṇehi kataṃ
na devatāhi kataṃ. Vimok­khan­ti­ka­metaṃ buddhānaṃ bhagavantānaṃ
bodhiyā mūle saha sabbañ­ñu­ta­ñāṇassa paṭilābhā sacchikā paññatti,
yadidaṃ buddhoti. **Ete buddhaṃ upāgacchun**ti ete buddhaṃ upāgamiṃsu
upasaṅkamiṃsu payirupāsiṃsu paripucchiṃsu paripañhiṃsūti---ete buddhaṃ
upāgacchuṃ.

[]{#14 .sc}[]{#p_25Cn_1041 .ms}**Sam­panna­caraṇaṃ isin**ti **caraṇaṃ**
vuccati [sīlā­cāranib­batti]{#note745 .var
title="silā­pāramip­panti (bj) | sīlā­cāranip­phatti (s1-3)"}.
Sīlasaṃvaropi caraṇaṃ, indriya­saṃ­va­ropi caraṇaṃ, bhojane mattaññutāpi
caraṇaṃ, jāgari­yā­nu­yogopi caraṇaṃ, sattapi saddhammā caraṇaṃ,
cattāripi jhānāni caraṇaṃ. **Sam­panna­caraṇan**ti sam­panna­caraṇaṃ
seṭṭhacaraṇaṃ [viseṭṭha­caraṇaṃ]{#note746 .var
title="­visiṭ­ṭha­caraṇaṃ (mr)"} ­pāmok­kha­caraṇaṃ uttamacaraṇaṃ
pavaracaraṇaṃ. **Isī**ti isi bhagavā mahantaṃ sīlakkhandhaṃ esī gavesī
pariyesīti isi ... pe ... mahesakkhehi vā sattehi esito gavesito
pariyesito---"kahaṃ buddho, kahaṃ bhagavā, kahaṃ devadevo kahaṃ
narāsabho"ti---isīti---sam­panna­caraṇaṃ isiṃ.

[]{#15 .sc}[]{#p_25Cn_1042 .ms}**Pucchantā nipuṇe pañhe**ti.
**Pucchantā**ti pucchantā yācantā ajjhesantā pasādentā. **Nipuṇe
pañhe**ti gambhīre duddase duranubodhe sante paṇīte atakkāvacare nipuṇe
­paṇ­ḍita­veda­nīye pañheti---pucchantā nipuṇe pañhe.

[]{#16 .sc}[]{#p_25Cn_1043 .ms}**Buddhaseṭṭhaṃ upāgamun**ti.
**Buddho**ti yo so bhagavā ... pe ... sacchikā paññatti, yadidaṃ
buddhoti. **Seṭṭhan**ti aggaṃ seṭṭhaṃ viseṭṭhaṃ pāmokkhaṃ uttamaṃ
pavaraṃ buddhaṃ upāgamuṃ upāgamiṃsu upasaṅkamiṃsu payirupāsiṃsu
paripucchiṃsu paripañhiṃsūti--- buddhaseṭṭhaṃ upāgamuṃ. Tenetaṃ
vuccati---

> []{#17 .sc}[]{#p_25Cn_1044 .ms}"Ete buddhaṃ upāgacchuṃ,\
> sam­panna­caraṇaṃ isiṃ;\
> Pucchantā nipuṇe pañhe,\
> buddhaseṭṭhaṃ upāgamun"ti.
>
> []{#18 .sc} []{#p_25Cn_1045 .ms}[]{#msdiv98 .msdiv}**Tesaṃ buddho
> [pabyākāsi]{#note748 .var title="byākāsi (bj, s1-3, pts1)"},**\
> **[Pañhaṃ]{#note749 .var
> title="pañhe (bj, pts1 ^snp5.18#719 [Pārā­yanat­thuti­gāthā])"} puṭṭho
> yathātathaṃ;**\
> **Pañhānaṃ veyyākaraṇena,**\
> **Tosesi brāhmaṇe muni.** (4)

[]{#19 .sc}[]{#p_25Cn_1046 .ms}**Tesaṃ buddho pabyākāsī**ti. **Tesan**ti
[soḷasānaṃ]{#note750 .var title="soḷasannaṃ (bj, s1-3)"} pārāyaniyānaṃ
brāhmaṇānaṃ. **Buddho**ti yo so bhagavā ... pe ... sacchikā paññatti,
yadidaṃ buddhoti. **Pabyākāsī**ti tesaṃ buddho pabyākāsi ācikkhi desesi
paññapesi paṭṭhapesi vivari vibhaji uttānīakāsi pakāsesīti---tesaṃ
buddho pabyākāsi.

[]{#20 .sc}[]{#p_25Cn_1047 .ms}**Pañhaṃ puṭṭho yathātathan**ti. **Pañhaṃ
puṭṭho**ti pañhaṃ puṭṭho pucchito yācito ajjhesito pasādito.
**Yathātathan**ti yathā ācikkhitabbaṃ tathā ācikkhi, yathā desitabbaṃ
tathā desesi, yathā paññapetabbaṃ tathā paññapesi, yathā paṭṭhapetabbaṃ
tathā paṭṭhapesi, yathā vivaritabbaṃ tathā vivari, yathā vibhajitabbaṃ
tathā vibhaji, yathā uttānīkātabbaṃ tathā uttānīakāsi, yathā
pakāsitabbaṃ tathā pakāsesīti---pañhaṃ puṭṭho yathātathaṃ.

[]{#21 .sc}[]{#p_25Cn_1048 .ms}**Pañhānaṃ veyyākaraṇenā**ti pañhānaṃ
veyyākaraṇena ācikkhanena desanena paññapanena paṭṭhapanena vivaraṇena
vibhajanena uttānīkammena pakāsanenāti---pañhānaṃ veyyākaraṇena.

[]{#22 .sc}[]{#p_25Cn_1049 .ms}**Tosesi brāhmaṇe munī**ti. **Tosesī**ti
tosesi vitosesi pasādesi ārādhesi attamane akāsi. **Brāhmaṇe**ti soḷasa
pārāyaniye brāhmaṇe. **Munī**ti monaṃ vuccati ñāṇaṃ ... pe ...
saṅga­jāla­maticca so munīti---tosesi brāhmaṇe muni. Tenetaṃ vuccati---

> []{#23 .sc}[]{#p_25Cn_1050 .ms}"Tesaṃ buddho pabyākāsi,\
> pañhaṃ puṭṭho yathātathaṃ;\
> Pañhānaṃ veyyākaraṇena,\
> tosesi brāhmaṇe munī"ti.
>
> []{#24 .sc} []{#p_25Cn_1051 .ms}[]{#msdiv99 .msdiv}**Te tositā
> cakkhumatā,**\
> **bud­dhe­nādicca­bandhunā;**\
> **Brahma­cari­ya­ma­cariṃsu,**\
> **varapaññassa santike.** (5)

[]{#25 .sc}[]{#p_25Cn_1052 .ms}**Te tositā cakkhumatā**ti. **Te**ti
soḷasa pārāyaniyā brāhmaṇā. **Tositā**ti tositā vitositā pasāditā
ārādhitā attamanā katāti---te tositā. **Cakkhumatā**ti bhagavā pañcahi
cakkhūhi cakkhumā---maṃsa­cak­khu­nāpi cakkhumā, dibba­cak­khu­nāpi
cakkhumā, paññā­cak­khu­nāpi cakkhumā, buddha­cak­khu­nāpi cakkhumā,
saman­ta­cak­khu­nāpi cakkhumā. Kathaṃ bhagavā maṃsa­cak­khu­nāpi
cakkhumā ... pe ... evaṃ bhagavā saman­ta­cak­khu­nāpi cakkhumāti---te
tositā cakkhumatā.

[]{#26 .sc}[]{#p_25Cn_1053 .ms}**Bud­dhe­nādicca­bandhunā**ti.
**Buddho**ti yo so bhagavā ... pe ... sacchikā paññatti, yadidaṃ
buddhoti. **Ādiccabandhunā**ti **ādicco** vuccati sūriyo. So gotamo
gottena, bhagavāpi gotamo gottena, bhagavā sūriyassa gottañātako
gottabandhu. Tasmā buddho ādiccabandhūti---bud­dhe­nādicca­bandhunā.

[]{#27 .sc}[]{#p_25Cn_1054 .ms}**Brahma­cari­ya­ma­cariṃsū**ti
brahmacariyaṃ vuccati asaddham­ma­samā­pattiyā ārati virati paṭivirati
veramaṇī [viramaṇaṃ]{#note752 .var title="viramaṇā (bj)"} akiriyā
akaraṇaṃ anajjhāpatti velāanatikkamo setughāto. Api ca
nip­pariyā­ya­vasena brahmacariyaṃ vuccati ariyo aṭṭhaṅgiko maggo,
seyyathidaṃ--- sammādiṭṭhi, sammāsaṅkappo, sammāvācā, sammākammanto,
sammāājīvo, sammāvāyāmo, sammāsati, sammāsamādhi.
**Brahma­cari­ya­ma­cariṃsū**ti brahmacariyaṃ [cariṃsu]{#note753 .var
title="acariṃsu (bj, s1-3)"} acariṃsu samādāya
vattiṃsūti---brahma­cari­ya­ma­cariṃsu.

[]{#28 .sc}[]{#p_25Cn_1055 .ms}**Varapaññassa santike**ti varapaññassa
aggapaññassa seṭṭhapaññassa viseṭṭha­paññassa ­pāmok­kha­paññassa
uttamapaññassa pavarapaññassa. **Santike**ti santike sāmantā āsanne
avidūre upakaṭṭheti---varapaññassa santike. Tenetaṃ vuccati---

> []{#29 .sc}[]{#p_25Cn_1056 .ms}"Te tositā cakkhumatā,\
> bud­dhe­nādicca­bandhunā;\
> Brahma­cari­ya­ma­cariṃsu,\
> varapaññassa santike"ti.
>
> []{#30 .sc} []{#p_25Cn_1057 .ms}[]{#msdiv100 .msdiv}**Ekamekassa
> pañhassa,**\
> **yathā buddhena desitaṃ;**\
> **Tathā yo paṭipajjeyya,**\
> **gacche pāraṃ apārato.** (6)

[]{#31 .sc}[]{#p_25Cn_1058 .ms}**Ekamekassa pañhassā**ti ekamekassa
ajitapañhassa, ekamekassa ­tissa­met­teyya­pañhassa ... pe ...
ekamekassa piṅ­giya­pañhas­sāti---ekamekassa pañhassa.

[]{#32 .sc}[]{#p_25Cn_1059 .ms}**Yathā buddhena desitan**ti.
**Buddho**ti yo so bhagavā sayambhū ... pe ... sacchikā paññatti,
yadidaṃ buddhoti. **Yathā buddhena desitan**ti yathā buddhena ācikkhitaṃ
desitaṃ paññapitaṃ paṭṭhapitaṃ vivaritaṃ [vibhajitaṃ]{#note755 .var
title="vibhattaṃ (s1-3)"} uttānīkataṃ pakāsitanti---yathā buddhena
desitaṃ.

[]{#33 .sc}[]{#p_25Cn_1060 .ms}**Tathā yo paṭipajjeyyā**ti
sammāpaṭipadaṃ anu­loma­paṭi­padaṃ apac­canī­ka­paṭi­padaṃ
anvat­tha­paṭi­padaṃ dhammā­nu­dhamma­paṭi­padaṃ paṭipajjeyyāti---tathā
yo paṭipajjeyya.

[]{#34 .sc}[]{#p_25Cn_1061 .ms}**Gacche pāraṃ apārato**ti pāraṃ vuccati
amataṃ nibbānaṃ ... pe ... nirodho nibbānaṃ; apāraṃ vuccanti kilesā ca
khandhā ca abhisaṅkhārā ca. **Gacche pāraṃ apārato**ti apārato pāraṃ
gaccheyya, pāraṃ adhigaccheyya, pāraṃ phasseyya, pāraṃ
­sacchi­karey­yāti---gacche pāraṃ apārato. Tenetaṃ vuccati---

> []{#35 .sc}[]{#p_25Cn_1062 .ms}"Ekamekassa pañhassa,\
> yathā buddhena desitaṃ;\
> Tathā yo paṭipajjeyya,\
> gacche pāraṃ apārato"ti.
>
> []{#36 .sc} []{#p_25Cn_1063 .ms}[]{#msdiv101 .msdiv}**Apārā pāraṃ
> gaccheyya,**\
> **bhāvento maggamuttamaṃ;**\
> **Maggo so pāraṃ gamanāya,**\
> **tasmā pārāyanaṃ iti.** (7)

[]{#37 .sc}[]{#p_25Cn_1064 .ms}**Apārā pāraṃ gaccheyyā**ti apāraṃ
vuccanti kilesā ca khandhā ca abhisaṅkhārā ca; pāraṃ vuccati amataṃ
nibbānaṃ ... pe ... taṇhakkhayo virāgo nirodho nibbānaṃ. **Apārā pāraṃ
gaccheyyā**ti apārā pāraṃ gaccheyya, pāraṃ adhigaccheyya, pāraṃ
phasseyya, pāraṃ ­sacchi­karey­yāti---apārā pāraṃ gaccheyya.

[]{#38 .sc}[]{#p_25Cn_1065 .ms}**Bhāvento maggamuttaman**ti
maggamuttamaṃ vuccati ariyo aṭṭhaṅgiko maggo, seyyathidaṃ---sammādiṭṭhi
... pe ... sammāsamādhi. **Maggamuttaman**ti maggaṃ aggaṃ seṭṭhaṃ
viseṭṭhaṃ pāmokkhaṃ uttamaṃ pavaraṃ. **Bhāvento**ti bhāvento āsevanto
bahu­līka­rontoti---bhāvento maggamuttamaṃ.

[]{#39 .sc}[]{#p_25Cn_1066 .ms}**Maggo so pāraṃ gamanāyā**ti---

> []{#40 .sc}[]{#p_25Cn_1067 .ms}Maggo pantho patho [pajjo]{#note757
> .var title="addho (mr)"},\
> añjasaṃ vaṭumāyanaṃ;\
> Nāvā uttarasetu ca,\
> kullo ca bhisi [saṅkamo]{#note758 .var title="saṅgamo (mr)"}.

[]{#41 .sc}[]{#p_25Cn_1068 .ms}**Pāraṃ gamanāyā**ti pāraṃ gamanāya pāraṃ
sampāpanāya pāraṃ samanupāpanāya jarāmaraṇassa taraṇāyāti---maggo so
pāraṃ gamanāya.

[]{#42 .sc}[]{#p_25Cn_1069 .ms}**Tasmā pārāyanaṃ itī**ti. **Tasmā**ti
tasmā taṃkāraṇā taṃhetu tappaccayā taṃnidānā. Pāraṃ vuccati amataṃ
nibbānaṃ ... pe ... nirodho nibbānaṃ. Ayanaṃ vuccati maggo. **Itī**ti
padasandhi ... pe ... padānu­pubba­tā­petaṃ itīti---tasmā pārāyanaṃ iti.
Tenetaṃ vuccati---

> []{#43 .sc}[]{#p_25Cn_1070 .ms}"Apārā pāraṃ gaccheyya,\
> bhāvento maggamuttamaṃ;\
> Maggo so pāraṃ gamanāya,\
> tasmā pārāyanaṃ itī"ti.

[]{#p_25Cn_1071 .ms}Pārā­yanat­thuti­gāthā­niddeso sattarasamo.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
