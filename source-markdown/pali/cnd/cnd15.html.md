::: {#text lang="pi"}
::: {#cnd15 .section .sutta}
::: {.hgroup}
Cūḷaniddesa

Pārā­yana­vagga­niddesa

Pucchāniddesa

# 11. Jatukaṇ­ṇi­māṇa­va­pucchā­niddesa
:::

> []{#1 .sc} []{#p_25Cn_758 .ms}[]{#msdiv65 .msdiv}**Sutvānahaṃ
> [vīra­ma­kāma­kā­miṃ]{#note519 .var
> title="vīra akāmakāmiṃ (bj, s1-3, c1)"}, [(iccāyasmā
> jatukaṇṇi)]{.gathaQuote}**\
> **Oghātigaṃ puṭṭhu­ma­kāmamā­gamaṃ;**\
> **Santipadaṃ brūhi [sahajanetta]{#note520 .var
> title="sahājanetta (bj, s1-3)"},**\
> **Yathātacchaṃ bhagavā brūhi metaṃ.** (1)

[]{#2 .sc}[]{#p_25Cn_759 .ms}**Sutvānahaṃ vīra­ma­kāma­kā­min**ti sutvā
suṇitvā uggahetvā upadhāretvā upalakkhayitvā. Itipi so bhagavā arahaṃ
... pe ... buddho bhagavāti---sutvānahaṃ. **Vīran**[ti]{#note521 .var
title="vīrāti (bj, s1-3, c1)"} vīro bhagavā. Vīriyavāti vīro, pahūti
vīro, visavīti vīro, alamattoti vīro, sūroti vīro, vikkanto abhīrū
acchambhī anutrāsī apalāyī pahīna­bhaya­bhe­ravo vigata­loma­haṃ­soti
vīro.

> []{#3 .sc} []{#p_25Cn_760 .ms}Virato idha sabbapāpakehi,\
> Nirayadukkhaṃ aticca [vīriyavāso]{#note523 .var
> title="viriyavāso (bj, s1-3)"};\
> So vīriyavā padhānavā,\
> Vīro tādi pavuccate tathattāti.

[]{#4 .sc}[]{#p_25Cn_761 .ms}Sutvānahaṃ [vīraṃ]{#note524 .var
title="vīra (bj, s1-3, c1)"}. **Akāmakāmin**ti. **Kāmā**ti uddānato dve
kāmā---vatthukāmā ca kilesakāmā ca ... pe ... ime vuccanti vatthukāmā
... pe ... ime vuccanti kilesakāmā. Buddhassa bhagavato vatthukāmā
pariññātā, kilesakāmā pahīnā. Vatthukāmānaṃ pariññātattā kilesakāmānaṃ
pahīnattā bhagavā na kāme kāmeti, na kāme pattheti, na kāme piheti, na
kāme abhijappati. Ye kāme kāmenti, kāme patthenti, kāme pihenti, kāme
abhijappanti, te kāmakāmino rāgarāgino saññāsaññino. Bhagavā na kāme
kāmeti, na kāme pattheti, na kāme piheti, na kāme abhijappati. Tasmā
buddho akāmo nikkāmo cattakāmo vantakāmo muttakāmo pahīnakāmo
paṭi­nissaṭ­ṭha­kāmo vītarāgo vigatarāgo cattarāgo vantarāgo muttarāgo
pahīnarāgo paṭi­nissaṭ­ṭha­rāgo nicchāto nibbuto sītibhūto
sukhap­paṭi­saṃ­vedī brahmabhūtena attanā viharatīti---sutvānahaṃ vīra
amakāmakāmiṃ.

[]{#5 .sc}[]{#p_25Cn_762 .ms}**Iccāyasmā jatukaṇṇī**ti. **Iccā**ti
padasandhi ... pe ... padānu­pubba­tā­petaṃ---iccāti. **Āyasmā**ti
piyavacanaṃ sagāra­va­sappa­tis­sādhi­vacana­metaṃ āyasmāti.
**Jatukaṇṇī**ti tassa brāhmaṇassa gottaṃ saṅkhā samaññā paññatti
vohāroti---iccāyasmā jatukaṇṇi.

[]{#6 .sc}[]{#p_25Cn_763 .ms}**Oghātigaṃ puṭṭhu­ma­kāmamā­gaman**ti.
**Oghātigan**ti oghātigaṃ oghaṃ atikkantaṃ samatikkantaṃ
vītivattanti---oghātigaṃ. **Puṭṭhun**ti puṭṭhuṃ pucchituṃ yācituṃ
ajjhesituṃ pasādetuṃ. **Akāmamāgaman**ti akāmaṃ puṭṭhuṃ nikkāmaṃ
cattakāmaṃ vantakāmaṃ muttakāmaṃ pahīnakāmaṃ paṭi­nissaṭ­ṭha­kāmaṃ
vītarāgaṃ vigatarāgaṃ cattarāgaṃ vantarāgaṃ muttarāgaṃ pahīnarāgaṃ
paṭi­nissaṭ­ṭha­rāgaṃ āgamhā āgatamhā upāgatamhā sampattamhā tayā
saddhiṃ samāgatamhāti---oghātigaṃ puṭṭhu­ma­kāmamā­gamaṃ.

[]{#7 .sc}[]{#p_25Cn_764 .ms}**Santipadaṃ brūhi sahajanettā**ti.
**Santī**ti ekena ākārena santipi [santipadampi]{#note525 .var
title="santipadanti (mr)"} taṃyeva amataṃ nibbānaṃ. Yo so
sabba­saṅ­khā­ra­sama­tho sabbū­padhipa­ṭi­nissaggo taṇhakkhayo virāgo
nirodho nibbānaṃ. Vuttañhetaṃ bhagavatā---" santametaṃ padaṃ,
paṇītametaṃ padaṃ, yadidaṃ sabba­saṅ­khā­ra­sama­tho
sabbū­padhipa­ṭi­nissaggo taṇhakkhayo virāgo nirodho nibbānan"ti.
Athā­pare­nākā­rena ye dhammā santādhigamāya santiphusanāya
santi­sacchi­kiriyāya saṃvattanti, seyyathidaṃ---cattāro satipaṭṭhānā
cattāro sammappadhānā cattāro iddhipādā pañcindriyāni pañca balāni satta
bojjhaṅgā ariyo aṭṭhaṅgiko maggo---ime vuccanti santipadā. Santipadaṃ
tāṇapadaṃ leṇapadaṃ saraṇapadaṃ abhayapadaṃ accutapadaṃ amatapadaṃ
nibbānapadaṃ brūhi ācikkhāhi desehi paññapehi paṭṭhapehi vivarāhi
vibhajāhi uttānīkarohi pakāsehi. **Sahajanettā**ti nettaṃ vuccati
sabbañ­ñu­ta­ñāṇaṃ. Buddhassa bhagavato nettañca jinabhāvo ca bodhiyā
mūle apubbaṃ acarimaṃ ekasmiṃ khaṇe uppanno, tasmā buddho
sahajanettoti---santipadaṃ brūhi sahajanetta.

[]{#8 .sc}[]{#p_25Cn_765 .ms}**Yathātacchaṃ bhagavā brūhi metan**ti
yathātacchaṃ vuccati amataṃ nibbānaṃ ... pe ... nirodho nibbānaṃ.
**Bhagavā**ti gāra­vādhi­vacanaṃ ... pe ... sacchikā paññatti, yadidaṃ
bhagavāti. **Brūhi metan**ti brūhi ācikkhāhi ... pe ...
pakāsehīti---yathātacchaṃ bhagavā brūhi metaṃ. Tenāha so brāhmaṇo---

> []{#9 .sc}[]{#p_25Cn_766 .ms}"Sutvānahaṃ vīra­ma­kāma­kā­miṃ,
> [(iccāyasmā jatukaṇṇi)]{.gathaQuote}\
> Oghātigaṃ puṭṭhu­ma­kāmamā­gamaṃ;\
> Santipadaṃ brūhi sahajanetta,\
> Yathātacchaṃ bhagavā brūhi metan"ti.
>
> []{#10 .sc} []{#p_25Cn_767 .ms}[]{#msdiv66 .msdiv}**Bhagavā hi kāme
> abhibhuyya iriyati,**\
> **Ādiccova pathaviṃ tejī tejasā;**\
> **Parit­ta­paññassa me [bhūripañña]{#note528 .var
> title="bhūripañño (s1-3, c1)"},**\
> **Ācikkha dhammaṃ yamahaṃ vijaññaṃ;**\
> **Jātijarāya idha vippahānaṃ.** (2)

[]{#11 .sc}[]{#p_25Cn_768 .ms}**Bhagavā hi kāme abhibhuyya iriyatī**ti.
**Bhagavā**ti gāra­vādhi­vacanaṃ ... pe ... sacchikā paññatti, yadidaṃ
bhagavāti. **Kāmā**ti uddānato dve kāmā---vatthukāmā ca kilesakāmā ca
... pe ... ime vuccanti vatthukāmā ... pe ... ime vuccanti kilesakāmā.
Bhagavā vatthukāme parijānitvā kilesakāme pahāya abhibhuyya abhibhavitvā
ajjhottharitvā pariyādiyitvā carati viharati iriyati vatteti pāleti
yapeti yāpetīti---bhagavā hi kāme abhibhuyya iriyati.

[]{#12 .sc}[]{#p_25Cn_769 .ms}**Ādiccova pathaviṃ tejī tejasā**ti ādicco
vuccati [sūriyo]{#note529 .var title="suriyo (bj, s1-3)"}. Pathavī
vuccati [jagatī]{#note530 .var title="jagati (bj) | jarā (s1-3)"}. Yathā
sūriyo tejī tejena samannāgato pathaviṃ abhibhuyya abhibhavitvā
ajjhottharitvā pariyādiyitvā santāpayitvā sabbaṃ ākāsagataṃ tamagataṃ
abhivihacca andhakāraṃ vidhamitvā ālokaṃ dassayitvā ākāse antalikkhe
[gaganapathe]{#note531 .var title="gamanapathe (s1-3)"} gacchati,
evameva bhagavā ñāṇatejī ñāṇatejena samannāgato sabbaṃ
abhi­saṅ­khā­ra­sa­muda­yaṃ ... pe ... kilesatamaṃ avij­jandha­kā­raṃ
vidhamitvā ñāṇālokaṃ dassetvā vatthukāme parijānitvā kilesakāme pahāya
abhibhuyya abhibhavitvā ajjhottharitvā pariyādiyitvā madditvā carati
viharati iriyati vatteti pāleti yapeti yāpetīti---ādiccova pathaviṃ tejī
tejasā.

[]{#13 .sc}[]{#p_25Cn_770 .ms}**Parit­ta­paññassa me bhūripaññā**ti
ahamasmi parittapañño omakapañño lāmakapañño [chatukkapañño]{#note532
.var title="chattakapañño (bj) | jatukapañño (s1-3)"}. Tvampi mahāpañño
puthupañño [hāsapañño]{#note533 .var title="hāsupañño (bj)"} javanapañño
tikkhapañño nib­bedhi­kapañño. Bhūri vuccati pathavī. Bhagavā tāya
pathavisamāya paññāya vipulāya vitthatāya samannāgatoti---
parit­ta­paññassa me bhūripañña.

[]{#14 .sc}[]{#p_25Cn_771 .ms}**Ācikkha dhammaṃ yamahaṃ vijaññan**ti.
**Dhamman**ti ādikalyāṇaṃ majjhekalyāṇaṃ pari­yosāna­kal­yāṇaṃ sātthaṃ
sabyañjanaṃ kevala­pari­puṇṇaṃ parisuddhaṃ brahmacariyaṃ, cattāro
satipaṭṭhāne ... pe ... nibbānañca nib­bā­nagā­mi­niñca paṭipadaṃ
ācikkhāhi desehi paññapehi paṭṭhapehi vivarāhi vibhajāhi uttānīkarohi
pakāsehi. **Yamahaṃ vijaññan**ti yamahaṃ jāneyyaṃ ājāneyyaṃ vijāneyyaṃ
paṭijāneyyaṃ paṭivijjheyyaṃ adhigaccheyyaṃ phasseyyaṃ
­sacchi­karey­yanti---ācikkha dhammaṃ yamahaṃ vijaññaṃ.

[]{#15 .sc}[]{#p_25Cn_772 .ms}**Jātijarāya idha vippahānan**ti idheva
jātijarāya maraṇassa pahānaṃ vūpasamaṃ paṭinissaggaṃ paṭippas­sad­dhiṃ
amataṃ nibbānanti---jātijarāya idha vippahānaṃ. Tenāha so brāhmaṇo---

> []{#16 .sc}[]{#p_25Cn_773 .ms}"Bhagavā hi kāme abhibhuyya iriyati,\
> Ādiccova pathaviṃ tejī tejasā;\
> Parit­ta­paññassa me bhūripañña,\
> Ācikkha dhammaṃ yamahaṃ vijaññaṃ;\
> Jātijarāya idha vippahānan"ti.
>
> []{#17 .sc} []{#p_25Cn_774 .ms}[]{#msdiv67 .msdiv}**Kāmesu vinaya
> gedhaṃ, [(jatukaṇṇīti bhagavā)]{.gathaQuote}**\
> **Nekkhammaṃ daṭṭhu khemato;**\
> **Uggahitaṃ nirattaṃ vā,**\
> **Mā te vijjittha kiñcanaṃ.** (3)

[]{#18 .sc}[]{#p_25Cn_775 .ms}**Kāmesu vinaya gedhan**ti. **Kāmā**ti
uddānato dve kāmā---vatthukāmā ca kilesakāmā ca ... pe ... ime vuccanti
vatthukāmā ... pe ... ime vuccanti kilesakāmā. **Gedhan**ti gedho
vuccati taṇhā. Yo rāgo sārāgo ... pe ... abhijjhā lobho akusalamūlaṃ.
**Kāmesu vinaya gedhan**ti kāmesu gedhaṃ vinaya paṭivinaya pajaha
vinodehi byantīkarohi anabhāvaṃ gamehīti---kāmesu vinaya gedhaṃ.
**Jatukaṇṇī**ti bhagavā taṃ brāhmaṇaṃ gottena ālapati. **Bhagavā**ti
gāra­vādhi­vacana­metaṃ ... pe ... sacchikā paññatti, yadidaṃ
bhagavāti---jatukaṇṇīti bhagavā.

[]{#19 .sc}[]{#p_25Cn_776 .ms}**Nekkhammaṃ daṭṭhu khemato**ti.
**Nekkhamman**ti sammāpaṭipadaṃ anu­loma­paṭi­padaṃ
apac­canī­ka­paṭi­padaṃ anvat­tha­paṭi­padaṃ dhammā­nu­dhamma­paṭi­padaṃ
sīlesu pari­pūra­kā­ri­taṃ indriyesu guttadvārataṃ bhojane mattaññutaṃ
jāgari­yā­nuyogaṃ sati­sam­pajañ­ñaṃ cattāro satipaṭṭhāne cattāro
sammappadhāne cattāro iddhipāde pañcindriyāni pañca balāni satta
bojjhaṅge ariyaṃ aṭṭhaṅgikaṃ maggaṃ nibbānañca nib­bā­nagā­mi­niñca
paṭipadaṃ khemato tāṇato leṇato saraṇato saraṇībhūtato abhayato accutato
amatato nibbānato daṭṭhuṃ passitvā tulayitvā tīrayitvā vibhāvayitvā
vibhūtaṃ katvāti---nekkhammaṃ daṭṭhu khemato.

[]{#20 .sc}[]{#p_25Cn_777 .ms}**Uggahitaṃ nirattaṃ vā**ti.
**Uggahitan**ti taṇhāvasena diṭṭhivasena gahitaṃ parāmaṭṭhaṃ
abhiniviṭṭhaṃ ajjhositaṃ adhimuttaṃ. **Nirattaṃ vā**ti [nirattaṃ
vā]{#note535 .var title="nirassitabbaṃ (bj)"} muñcitabbaṃ
[vijahitabbaṃ]{#note536 .var title="pajahitabbaṃ (bj, s1-3)"}
vinoditabbaṃ byantīkātabbaṃ anabhāvaṃ gametabbanti---uggahitaṃ nirattaṃ
vā.

[]{#21 .sc}[]{#p_25Cn_778 .ms}**Mā te vijjittha kiñcanan**ti
rāgakiñcanaṃ dosakiñcanaṃ mohakiñcanaṃ mānakiñcanaṃ diṭṭhikiñcanaṃ
kilesakiñcanaṃ ­ducca­rita­kiñ­ca­naṃ. [Idaṃ kiñcanaṃ]{#note537 .var
title="ime kiñcanā (mr)"} tuyhaṃ mā vijjittha mā pavijjittha mā
saṃvijjittha pajaha vinodehi byantīkarohi anabhāvaṃ gamehīti--- mā te
vijjittha kiñcanaṃ. Tenāha bhagavā---

> []{#22 .sc}[]{#p_25Cn_779 .ms}"Kāmesu vinaya gedhaṃ, [(jatukaṇṇīti
> bhagavā)]{.gathaQuote}\
> Nekkhammaṃ daṭṭhu khemato;\
> Uggahitaṃ nirattaṃ vā,\
> Mā te vijjittha kiñcanan"ti.
>
> []{#23 .sc} []{#p_25Cn_780 .ms}[]{#msdiv68 .msdiv}**Yaṃ pubbe taṃ
> visosehi,**\
> **pacchā te māhu kiñcanaṃ;**\
> **Majjhe ce no gahessasi,**\
> **upasanto carissasi.** (4)

[]{#24 .sc}[]{#p_25Cn_781 .ms}**Yaṃ pubbe taṃ visosehī**ti atīte
saṅkhāre ārabbha ye kilesā uppajjeyyuṃ te kilese sosehi visosehi
sukkhāpehi visukkhāpehi abījaṃ karohi pajaha vinodehi byantīkarohi
anabhāvaṃ gamehīti---evampi yaṃ pubbe taṃ visosehi. Atha vā ye atītā
kammā­bhi­saṅ­khārā avipakkavipākā te kammā­bhi­saṅ­khāre sosehi
visosehi sukkhāpehi visukkhāpehi [abījaṃ]{#note539 .var
title="avījaṃ (s1-3)"} karohi pajaha vinodehi byantīkarohi anabhāvaṃ
gamehīti---evampi yaṃ pubbe taṃ visosehi.

[]{#25 .sc}[]{#p_25Cn_782 .ms}**Pacchā te māhu kiñcanan**ti pacchā
vuccati anāgate saṅkhāre ārabbha rāgakiñcanaṃ dosakiñcanaṃ mohakiñcanaṃ
mānakiñcanaṃ diṭṭhikiñcanaṃ kilesakiñcanaṃ ­ducca­rita­kiñ­ca­naṃ. [Idaṃ
kiñcanaṃ]{#note540 .var title="imāni kiñcanāni (bj)"} tuyhaṃ mā ahu mā
[ahosi]{#note541 .var title="mākāsi (bj)"} mā [janesi]{#note542 .var
title="mā janehi (s1-3)"} mā sañjanesi mābhi­nib­bat­tesi pajaha
vinodehi byantīkarohi anabhāvaṃ gamehīti---pacchā te māhu kiñcanaṃ.

[]{#26 .sc}[]{#p_25Cn_783 .ms}**Majjhe ce no gahessasī**ti majjhe
vuccati paccuppannaṃ rūpaṃ vedanā saññā saṅkhārā viññāṇaṃ. Paccuppanne
saṅkhāre taṇhāvasena diṭṭhivasena na gahessasi na gaṇhissasi na
parāmasissasi na nandissasi ­nā­bhinan­dis­sasi na ajjhosissasi.
Abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ
pajahissasi vinodessasi byan­tīka­ris­sasi anabhāvaṃ
gamessasīti---majjhe ce no gahessasi.

[]{#27 .sc}[]{#p_25Cn_784 .ms}**Upasanto carissasī**ti rāgassa
upasamitattā upasanto carissasi, dosassa ... pe ...
sabbā­kusa­lābhi­saṅ­khā­rā­naṃ santattā samitattā upasamitattā
vūpasamitattā nijjhātattā nibbutattā vigatattā paṭippas­sad­dhattā santo
upasanto vūpasanto nibbuto paṭippassaddho carissasi viharissasi
iriyissasi vattissasi pālessasi yapessasi yāpessasīti---upasanto
carissasi. Tenāha bhagavā---

> []{#28 .sc}[]{#p_25Cn_785 .ms}"Yaṃ pubbe taṃ visosehi,\
> pacchā te māhu kiñcanaṃ;\
> Majjhe ce no gahessasi,\
> upasanto carissasī"ti.
>
> []{#29 .sc} []{#p_25Cn_786 .ms}[]{#msdiv69 .msdiv}**Sabbaso
> nāmarūpasmiṃ,**\
> **vītagedhassa brāhmaṇa;**\
> **Āsavāssa na vijjanti,**\
> **yehi maccuvasaṃ vaje.** (5)

[]{#30 .sc}[]{#p_25Cn_787 .ms}**Sabbaso nāmarūpasmiṃ vītagedhassa
brāhmaṇā**ti. **Sabbaso**ti sabbena sabbaṃ sabbathā sabbaṃ asesaṃ
nissesaṃ ­pariyā­diyana­vacana­metaṃ sabbasoti. **Nāman**ti cattāro
arūpino khandhā. **Rūpan**ti cattāro ca mahābhūtā catunnañca
mahābhūtānaṃ upādāya rūpaṃ. **Gedho** vuccati taṇhā. Yo rāgo sārāgo ...
pe ... abhijjhā lobho akusalamūlaṃ. **Sabbaso nāmarūpasmiṃ vītagedhassa
brāhmaṇā**ti sabbaso nāmarūpasmiṃ vītagedhassa vigatagedhassa
cattagedhassa vantagedhassa muttagedhassa pahīnagedhassa
paṭi­nissaṭ­ṭha­gedhassa vītarāgassa vigatarāgassa cattarāgassa
vantarāgassa muttarāgassa pahīnarāgassa paṭi­nissaṭ­ṭha­rā­gassāti---
sabbaso nāmarūpasmiṃ vītagedhassa brāhmaṇa.

[]{#31 .sc}[]{#p_25Cn_788 .ms}**Āsavāssa na vijjantī**ti. **Āsavā**ti
cattāro āsavā---kāmāsavo, bhavāsavo, diṭṭhāsavo, avijjāsavo. **Assā**ti
arahato khīṇāsavassa. **Na vijjantī**ti ime āsavā tassa natthi na santi
na saṃvijjanti nupalabbhanti pahīnā samucchinnā vūpasantā paṭippassaddhā
abhab­bup­pat­tikā ñāṇagginā daḍḍhāti--- āsavāssa na vijjanti.

[]{#32 .sc}[]{#p_25Cn_789 .ms}**Yehi maccuvasaṃ vaje**ti yehi āsavehi
maccuno vā vasaṃ gaccheyya, maraṇassa vā vasaṃ gaccheyya, mārapakkhassa
vā vasaṃ gaccheyya; te āsavā tassa natthi na santi na saṃvijjanti
nupalabbhanti pahīnā samucchinnā vūpasantā paṭippassaddhā
abhab­bup­pat­tikā ñāṇagginā daḍḍhāti---yehi maccuvasaṃ vaje. Tenāha
bhagavā---

> []{#33 .sc}[]{#p_25Cn_790 .ms}"Sabbaso nāmarūpasmiṃ,\
> vītagedhassa brāhmaṇa;\
> Āsavāssa na vijjanti,\
> yehi maccuvasaṃ vaje"ti.

[]{#34 .sc}[]{#p_25Cn_791 .ms}Saha gāthā­pari­yosānā ... pe ... satthā
me bhante bhagavā, sāvako­ha­masmīti.

[]{#p_25Cn_792 .ms}Jatukaṇ­ṇi­māṇa­va­pucchā­niddeso ekādasamo.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
