::: {#text lang="pi"}
::: {#cnd4 .section .sutta}
::: {.hgroup}
Cūḷaniddesa

Pārā­yana­vagga­gāthā

# 4. Pārā­yanā­nu­gīti­gāthā
:::

> []{#1 .sc} []{#pts49 .pts}[]{#p_25Cn_175 .ms}[]{#msdiv156
> .msdiv}"Pārā­yana­manugā­yissaṃ, [(iccāyasmā piṅgiyo)]{.gathaQuote}\
> Yathāddakkhi tathākkhāsi;\
> Vimalo bhūrimedhaso,\
> Nikkāmo nibbano nāgo;\
> Kissa hetu musā bhaṇe. (1)
>
> []{#2 .sc}[]{#p_25Cn_176 .ms}[]{#msdiv157 .msdiv}Pahīna­ma­lamohassa,\
> māna­mak­khap­pahāyino;\
> Handāhaṃ kittayissāmi,\
> giraṃ vaṇṇū­pa­sañ­hi­taṃ. (2)
>
> []{#3 .sc}[]{#pts50 .pts}[]{#p_25Cn_177 .ms}[]{#msdiv158
> .msdiv}Tamonudo buddho samantacakkhu,\
> Lokantagū sabba­bhavā­ti­vatto;\
> Anāsavo sabba­duk­khap­pahīno,\
> Saccavhayo brahme upāsito me. (3)
>
> []{#4 .sc}[]{#p_25Cn_178 .ms}[]{#msdiv159 .msdiv}Dijo yathā kubbanakaṃ
> pahāya,\
> Bahupphalaṃ kānana­mā­va­seyya;\
> Evampahaṃ appadasse pahāya,\
> Mahodadhiṃ haṃsoriva ajjhapatto. (4)
>
> []{#5 .sc}[]{#p_25Cn_179 .ms}[]{#msdiv160 .msdiv}Yeme pubbe
> viyākaṃsu,\
> Huraṃ gotamasāsanā;\
> Iccāsi iti bhavissati,\
> Sabbaṃ taṃ itihītihaṃ;\
> Sabbaṃ taṃ takkavaḍḍhanaṃ. (5)
>
> []{#6 .sc}[]{#pts51 .pts}[]{#p_25Cn_180 .ms}[]{#msdiv161 .msdiv}Eko
> tamonudāsino,\
> jutimā so pabhaṅkaro;\
> Gotamo bhūripaññāṇo,\
> gotamo bhūrimedhaso. (6)
>
> []{#7 .sc}[]{#p_25Cn_181 .ms}[]{#msdiv162 .msdiv}Yo me
> dhammamadesesi,\
> San­diṭṭhi­ka­ma­kālikaṃ;\
> Taṇ­hak­kha­ya­ma­nīti­kaṃ,\
> Yassa natthi upamā kvaci". (7)
>
> []{#8 .sc}[]{#p_25Cn_182 .ms}[]{#msdiv163 .msdiv}"Kiṃ nu tamhā
> vippavasasi,\
> muhuttamapi piṅgiya;\
> Gotamā bhūripaññāṇā,\
> gotamā bhūrimedhasā. (8)
>
> []{#9 .sc}[]{#p_25Cn_183 .ms}[]{#msdiv164 .msdiv}Yo te
> dhammamadesesi,\
> San­diṭṭhi­ka­ma­kālikaṃ;\
> Taṇ­hak­kha­ya­ma­nīti­kaṃ,\
> Yassa natthi upamā kvaci". (9)
>
> []{#10 .sc}[]{#p_25Cn_184 .ms}[]{#msdiv165 .msdiv}"Nāhaṃ tamhā
> vippavasāmi,\
> Muhuttamapi brāhmaṇa;\
> Gotamā bhūripaññāṇā,\
> Gotamā bhūrimedhasā. (10)
>
> []{#11 .sc}[]{#pts53 .pts}[]{#p_25Cn_185 .ms}[]{#msdiv166 .msdiv}Yo me
> dhammamadesesi,\
> San­diṭṭhi­ka­ma­kālikaṃ;\
> Taṇ­hak­kha­ya­ma­nīti­kaṃ,\
> Yassa natthi upamā kvaci. (11)
>
> []{#12 .sc}[]{#p_25Cn_186 .ms}[]{#msdiv167 .msdiv}Passāmi naṃ manasā
> cakkhunāva,\
> Rattindivaṃ brāhmaṇa appamatto;\
> Namassamāno vivasemi rattiṃ,\
> Teneva maññāmi avippavāsaṃ. (12)
>
> []{#13 .sc}[]{#p_25Cn_187 .ms}[]{#msdiv168 .msdiv}Saddhā ca pīti ca
> mano sati ca,\
> Nāpentime gota­ma­sāsa­namhā;\
> Yaṃ yaṃ disaṃ vajati bhūripañño,\
> Sa tena teneva natohamasmi. (13)
>
> []{#14 .sc}[]{#pts54 .pts}[]{#p_25Cn_188 .ms}[]{#msdiv169
> .msdiv}Jiṇṇassa me dubba­la­thāmakassa,\
> Teneva kāyo na paleti tattha;\
> [­Saṅkap­pa­yantāya]{#note78 .var
> title="saṃ­kap­payattāya (bj, pts1)"} vajāmi niccaṃ,\
> Mano hi me brāhmaṇa tena yutto. (14)
>
> []{#15 .sc}[]{#p_25Cn_189 .ms}[]{#msdiv170 .msdiv}Paṅke sayāno
> pariphandamāno,\
> Dīpā dīpaṃ upallaviṃ;\
> Athaddasāsiṃ sambuddhaṃ,\
> Oghatiṇ­ṇa­ma­nāsa­vaṃ". (15)
>
> []{#16 .sc}[]{#p_25Cn_190 .ms}[]{#msdiv171 .msdiv}"Yathā ahū vakkali
> muttasaddho,\
> Bhadrāvudho āḷavigotamo ca;\
> Evameva tvampi pamuñcassu saddhaṃ,\
> Gamissasi tvaṃ piṅgiya [maccudheyyassa pāraṃ]{#note79 .var
> title="maccudheyya pāraṃ (si, pts1)"}". (16)
>
> []{#17 .sc}[]{#pts55 .pts}[]{#p_25Cn_191 .ms}[]{#msdiv172 .msdiv}"Esa
> bhiyyo pasīdāmi,\
> Sutvāna munino vaco;\
> [Vivaṭṭacchado]{#note80 .var
> title="vivattacchaddo (bj) | vivaṭacchado (s1-3, pts1)"} sambuddho,\
> Akhilo paṭibhānavā. (17)
>
> []{#18 .sc}[]{#p_25Cn_192 .ms}[]{#msdiv173 .msdiv}Adhideve abhiññāya,\
> Sabbaṃ vedi paroparaṃ;\
> Pañhānantakaro satthā,\
> Kaṅkhīnaṃ paṭijānataṃ. (18)
>
> []{#19 .sc}[]{#pts56 .pts}[]{#p_25Cn_193 .ms}[]{#msdiv174
> .msdiv}Asaṃhīraṃ asaṃkuppaṃ,\
> Yassa natthi upamā kvaci;\
> Addhā gamissāmi na mettha kaṅkhā,\
> Evaṃ maṃ dhārehi adhi­mutta­cittan"[ti]{#note81 .var
> title="ajita­māṇa­va­pucchāya paṭṭhāya yāva­pārā­yanā­nugīti­gāthā­pari­yosānā s1-3 potthakesu"}.
> (19)

[]{#p_25Cn_194 .ms}Pārā­yanā­nu­gīti­gāthā niṭṭhitā.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
