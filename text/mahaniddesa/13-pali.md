::: {#text lang="pi"}
::: {#mnd13 .section .sutta}
::: {.hgroup}
Mahāniddesa

Aṭṭhakavagga

# 13. Mahāb­yūha­sutta­niddesa
:::

[]{#1 .sc}[]{#p_24Mn_1184 .ms}Atha mahāb­yūha­sutta­niddesaṃ vakkhati---

> []{#2 .sc}[]{#pts305 .pts}[]{#p_24Mn_1185 .ms}[]{#msdiv130 .msdiv}**Ye
> kecime diṭṭhi­parib­basānā,**\
> **Idameva [saccanti ca vādayanti]{#note521 .var
> title="saccanti pavādayanti (s1-3) | saccanti ca pavādiyanti (pts1) | saccanti vivādayanti (^snp4.13#365 [Mahābyūhasutta])"};**\
> **Sabbeva te ­ninda­man­vānayanti,**\
> **Atho pasaṃsampi labhanti tattha.**

[]{#3 .sc}[]{#p_24Mn_1186 .ms}**Ye kecime diṭṭhi­parib­basānā**ti. **Ye
kecī**ti sabbena sabbaṃ sabbathā sabbaṃ asesaṃ nissesaṃ
­pariyā­diyana­vacana­metaṃ---ye kecīti. **Diṭṭhi­parib­basānā**ti.
Santeke samaṇabrāhmaṇā diṭṭhigatikā; te dvāsaṭṭhiyā diṭṭhigatānaṃ
aññata­rañ­ñata­raṃ diṭṭhigataṃ gahetvā uggahetvā gaṇhitvā parāmasitvā
abhinivisitvā sakāya sakāya diṭṭhiyā vasanti saṃvasanti āvasanti
parivasanti. Yathā agārikā vā gharesu vasanti, sāpattikā vā āpattīsu
vasanti, sakilesā vā kilesesu vasanti; evamevaṃ santeke ... pe ...
parivasantīti---ye kecime diṭṭhi­parib­basānā.

[]{#4 .sc}[]{#pts306 .pts}[]{#p_24Mn_1187 .ms}**Idameva saccanti ca
vādayantī**ti. "Sassato loko, idameva saccaṃ moghamaññan"ti vadanti
kathenti bhaṇanti dīpayanti voharanti. "Asassato loko ... pe ... neva
hoti na na hoti tathāgato paraṃ maraṇā, idameva saccaṃ moghamaññan"ti
vadanti kathenti bhaṇanti dīpayanti voharantīti---idameva saccanti ca
vādayanti.

[]{#5 .sc}[]{#p_24Mn_1188 .ms}**Sabbeva te ­ninda­man­vānayantī**ti.
Sabbeva te samaṇabrāhmaṇā nindameva anventi, garahameva anventi,
akittimeva anventi; sabbe ninditāyeva honti, garahitāyeva honti,
akittitāyeva hontīti--- sabbeva te ­ninda­man­vānayanti.

[]{#6 .sc}[]{#p_24Mn_1189 .ms}**Atho pasaṃsampi labhanti tatthā**ti.
Tattha sakāya diṭṭhiyā sakāya khantiyā sakāya ruciyā sakāya laddhiyā
pasaṃsaṃ thomanaṃ kittiṃ vaṇṇahārikaṃ labhanti paṭilabhanti upagacchanti
vindantīti---atho pasaṃsampi labhanti tattha.

[]{#7 .sc}[]{#p_24Mn_1190 .ms}Tenāha so nimmito---

> []{#8 .sc}[]{#p_24Mn_1191 .ms}"Ye kecime diṭṭhi­parib­basānā,\
> Idameva saccanti ca vādayanti;\
> Sabbeva te ­ninda­man­vānayanti,\
> Atho pasaṃsampi labhanti tatthā"ti.
>
> []{#9 .sc}[]{#p_24Mn_1192 .ms}[]{#msdiv131 .msdiv}**Appañhi etaṃ na
> alaṃ samāya,**\
> **Duve vivādassa phalāni brūmi;**\
> **Etampi disvā na vivādayetha,**\
> **Khemābhipassaṃ avivādabhūmiṃ.**

[]{#10 .sc}[]{#pts307 .pts}[]{#p_24Mn_1193 .ms}**Appañhi etaṃ na alaṃ
samāyā**ti. **Appañhi etan**ti appakaṃ etaṃ, omakaṃ etaṃ, thokakaṃ etaṃ,
lāmakaṃ etaṃ, chatukkaṃ etaṃ, parittakaṃ etanti---appañhi etaṃ. **Na
alaṃ samāyā**ti nālaṃ rāgassa samāya, dosassa samāya, mohassa samāya,
kodhassa ... upanāhassa ... makkhassa ... paḷāsassa ... issāya ...
macchariyassa ... māyāya ... sāṭheyyassa ... thambhassa ... sārambhassa
... mānassa ... atimānassa ... madassa ... pamādassa ... sabbakilesānaṃ
... sabba­ducca­ritā­naṃ ... sabba­da­rathā­naṃ ... sabba­pari­ḷāhā­naṃ
... sabba­santā­pā­naṃ ... sabbā­kusa­lābhi­saṅ­khā­rā­naṃ samāya
upasamāya vūpasamāya nibbānāya paṭinissaggāya
paṭi­passad­dhiyāti---appañhi etaṃ na alaṃ samāya.

[]{#11 .sc}[]{#p_24Mn_1194 .ms}**Duve vivādassa phalāni brūmī**ti.
Diṭṭhi­ka­lahassa diṭṭhi­bhaṇḍa­nassa diṭṭhi­vig­ga­hassa
diṭṭhi­vivādassa diṭṭhi­medha­gassa dve phalāni honti---jayaparājayo
hoti, lābhālābho hoti, yasāyaso hoti, nindāpasaṃso hoti, sukhadukkhaṃ
hoti, somanas­sa­do­manas­saṃ hoti, iṭṭhāniṭṭhaṃ hoti,
anuna­ya­paṭi­ghaṃ hoti, ugghāti­nig­ghāti hoti, anu­rodha­virodho hoti.
Atha vā taṃ kammaṃ niraya­saṃ­vatta­ni­kaṃ,
tiracchā­na­yoni­saṃ­vatta­ni­kaṃ, petti­visa­ya­saṃ­vatta­ni­kanti
brūmi ācikkhāmi desemi paññapemi paṭṭhapemi vivarāmi vibhajāmi
uttānīkaromi pakāsemīti---duve vivādassa phalāni brūmi.

[]{#12 .sc}[]{#p_24Mn_1195 .ms}**Etampi disvā na vivādayethā**ti.
**Etampi disvā**ti etaṃ ādīnavaṃ disvā passitvā tulayitvā tīrayitvā
vibhāvayitvā vibhūtaṃ katvā diṭṭhikalahesu diṭṭhi­bhaṇḍa­nesu
diṭṭhi­vigga­hesu diṭṭhivivādesu diṭṭhi­medha­gesūti---etampi disvā.
**Na vivādayethā**ti na kalahaṃ kareyya, na bhaṇḍanaṃ kareyya, na
viggahaṃ kareyya, na vivādaṃ kareyya, na medhagaṃ kareyya, kalahaṃ
bhaṇḍanaṃ viggahaṃ vivādaṃ medhagaṃ pajaheyya vinodeyya byantiṃ kareyya
anabhāvaṃ gameyya, kalahā bhaṇḍanā viggahā vivādā medhagā ārato assa
virato paṭivirato nikkhanto nissaṭo vippamutto visaññutto
vimariyā­di­ka­tena cetasā vihareyyāti---etampi disvā na vivādayetha.

[]{#13 .sc}[]{#pts308 .pts}[]{#p_24Mn_1196 .ms}**Khemābhipassaṃ
avivādabhūmin**ti. **Avivādabhūmiṃ** vuccati amataṃ nibbānaṃ. Yo so
sabba­saṅ­khā­ra­sama­tho sabbū­padhipa­ṭi­nissaggo taṇhakkhayo virāgo
nirodho nibbānaṃ. Etaṃ avivādabhūmiṃ khemato tāṇato leṇato saraṇato
abhayato accutato amatato nibbānato passanto dakkhanto olokento
nijjhāyanto upapa­rikkhan­toti---khemābhipassaṃ avivādabhūmiṃ.

[]{#14 .sc}[]{#p_24Mn_1197 .ms}Tenāha bhagavā---

> []{#15 .sc}[]{#p_24Mn_1198 .ms}"Appañhi etaṃ na alaṃ samāya,\
> Duve vivādassa phalāni brūmi;\
> Etampi disvā na vivādayetha,\
> Khemābhipassaṃ avivādabhūmin"ti.
>
> []{#16 .sc}[]{#p_24Mn_1199 .ms}[]{#msdiv132 .msdiv}**Yā kācimā
> sammutiyo puthujjā,**\
> **Sabbāva etā na upeti vidvā;**\
> **Anūpayo so upayaṃ kimeyya,**\
> **Diṭṭhe sute khan­ti­makub­bamāno.**

[]{#17 .sc}[]{#p_24Mn_1200 .ms}**Yā kācimā sammutiyo puthujjā**ti. **Yā
kācī**ti sabbena sabbaṃ sabbathā sabbaṃ asesaṃ nissesaṃ
­pariyā­diyana­vacana­metaṃ---yā kācīti. **Sammutiyo**ti. Sammutiyo
vuccanti dvāsaṭṭhi diṭṭhigatāni diṭṭhi­sam­mutiyo. **Puthujjā**ti
puthujjanehi janitā sammutiyoti puthujjā, puthu nānājanehi janitā vā
sammutiyoti puthujjāti---yā kācimā sammutiyo puthujjā.

[]{#18 .sc}[]{#p_24Mn_1201 .ms}**Sabbāva etā na upeti vidvā**ti. Vidvā
vijjāgato ñāṇī vibhāvī medhāvī. Sabbāva etā diṭṭhi­sam­mutiyo neti na
upeti na upagacchati na gaṇhāti na parāmasati
­nābhini­visa­tīti---sabbāva etā na upeti vidvā.

[]{#19 .sc}[]{#pts309 .pts}[]{#p_24Mn_1202 .ms}**Anūpayo so upayaṃ
kimeyyā**ti. **Upayo**ti dve upayā---taṇhūpayo ca diṭṭhūpayo ca ... pe
... ayaṃ taṇhūpayo ... pe ... ayaṃ diṭṭhūpayo. Tassa taṇhūpayo pahīno,
diṭṭhūpayo paṭinissaṭṭho; taṇhūpayassa pahīnattā, diṭṭhūpayassa
paṭi­nissaṭ­ṭhattā anūpayo puggalo kiṃ rūpaṃ upeyya upagaccheyya
gaṇheyya parāmaseyya abhiniveseyya attā meti. Kiṃ vedanaṃ ... kiṃ saññaṃ
... kiṃ saṅkhāre ... kiṃ viññāṇaṃ ... kiṃ gatiṃ ... kiṃ upapattiṃ ...
kiṃ paṭisandhiṃ ... kiṃ bhavaṃ ... kiṃ saṃsāraṃ ... kiṃ vaṭṭaṃ upeyya
upagaccheyya gaṇheyya parāmaseyya abhi­nive­seyyāti---anūpayo so upayaṃ
kimeyya.

[]{#20 .sc}[]{#p_24Mn_1203 .ms}**Diṭṭhe sute khan­ti­makub­bamāno**ti.
Diṭṭhe vā diṭṭhasuddhiyā vā sute vā sutasuddhiyā vā mute vā mutasuddhiyā
vā khantiṃ akubbamāno chandaṃ akubbamāno pemaṃ akubbamāno rāgaṃ
akubbamāno ajanayamāno asañjanayamāno anib­bat­ta­yamāno
ana­bhi­nib­bat­ta­yamā­noti---diṭṭhe sute khan­ti­makub­bamāno.

[]{#21 .sc}[]{#p_24Mn_1204 .ms}Tenāha bhagavā---

> []{#22 .sc}[]{#p_24Mn_1205 .ms}"Yā kācimā sammutiyo puthujjā,\
> Sabbāva etā na upeti vidvā;\
> Anūpayo so upayaṃ kimeyya,\
> Diṭṭhe sute khan­ti­makub­bamāno"ti.
>
> []{#23 .sc}[]{#p_24Mn_1206 .ms}[]{#msdiv133 .msdiv}**Sīluttamā
> saññamenāhu suddhiṃ,**\
> **Vataṃ samādāya upaṭṭhitāse;**\
> **Idheva sikkhema athassa suddhiṃ,**\
> **Bhavūpanītā kusalāvadānā.**

[]{#24 .sc}[]{#p_24Mn_1207 .ms}**Sīluttamā saññamenāhu suddhin**ti.
Santeke samaṇabrāhmaṇā sīluttamavādā; te sīlamattena saññamamattena
saṃvaramattena avī­tik­ka­ma­mat­tena suddhiṃ visuddhiṃ parivisuddhiṃ,
muttiṃ vimuttiṃ parivimuttiṃ [āhaṃsu]{#note525 .var
title="āhu (s1-3, pts1, c1)"} vadanti kathenti bhaṇanti dīpayanti
voharanti.

[]{#25 .sc}[]{#pts310 .pts}[]{#p_24Mn_1208 .ms}Samaṇa­muṇḍi­kā­putto
evamāha---" catūhi kho ahaṃ, gahapati, dhammehi samannāgataṃ
purisapuggalaṃ paññapemi sam­panna­kusalaṃ paramakusalaṃ
utta­mapatti­pattaṃ samaṇaṃ ayojjhaṃ. Katamehi catūhi? Idha, gahapati,
na kāyena pāpakammaṃ karoti, na [pāpikaṃ]{#note527 .var
title="pāpakaṃ (bj)"} vācaṃ bhāsati, na pāpakaṃ saṅkappaṃ saṅkappeti, na
pāpakaṃ ājīvaṃ ājīvati. Imehi kho ahaṃ, gahapati, catūhi dhammehi
samannāgataṃ purisapuggalaṃ paññapemi sam­panna­kusalaṃ paramakusalaṃ
utta­mapatti­pattaṃ samaṇaṃ ayojjhaṃ; evamevaṃ santeke samaṇabrāhmaṇā
sīluttamavādā; te sīlamattena saññamamattena saṃvaramattena
avī­tik­ka­ma­mat­tena suddhiṃ visuddhiṃ parisuddhiṃ, muttiṃ vimuttiṃ
parimuttiṃ āhaṃsu vadanti kathenti bhaṇanti dīpayanti
voharantī"ti---sīluttamā saññamenāhu suddhiṃ.

[]{#26 .sc}[]{#p_24Mn_1209 .ms}**Vataṃ samādāya upaṭṭhitāse**ti.
**Vatan**ti hatthivataṃ vā assavataṃ vā govataṃ vā kukkuravataṃ vā
kākavataṃ vā vāsudevavataṃ vā baladevavataṃ vā puṇṇa­bhadda­vataṃ vā
maṇi­bhadda­vataṃ vā aggivataṃ vā nāgavataṃ vā supaṇṇavataṃ vā
yakkhavataṃ vā asuravataṃ vā gandhabbavataṃ vā mahārājavataṃ vā
candavataṃ vā sūriyavataṃ vā indavataṃ vā brahmavataṃ vā devavataṃ vā
disāvataṃ vā ādāya samādāya ādiyitvā samādiyitvā gaṇhitvā parāmasitvā
abhinivisitvā upaṭṭhitā paccupaṭṭhitā allīnā upagatā ajjhositā
adhimuttāti---vataṃ samādāya upaṭṭhitāse.

[]{#27 .sc}[]{#p_24Mn_1210 .ms}**Idheva sikkhema athassa suddhin**ti.
**Idhā**ti sakāya diṭṭhiyā sakāya khantiyā sakāya ruciyā sakāya
laddhiyā. **Sikkhemā**ti sikkhema ācarema samācarema samādāya
vattemāti---idheva sikkhema. **Athassa suddhin**ti athassa suddhiṃ
visuddhiṃ parisuddhiṃ, muttiṃ vimuttiṃ parimuttinti---idheva sikkhema
athassa suddhiṃ.

[]{#28 .sc}[]{#pts311 .pts}[]{#p_24Mn_1211 .ms}**Bhavūpanītā
kusalāvadānā**ti. **Bhavūpanītā**ti bhavūpanītā bhavūpagatā
bhavajjhositā bha­vādhi­muttāti---bhavūpanītā. **Kusalāvadānā**ti
kusalavādā paṇḍitavādā thiravādā ñāyavādā hetuvādā lakkhaṇavādā
kāraṇavādā ṭhānavādā sakāya laddhiyāti---bhavūpanītā kusalāvadānā.

[]{#29 .sc}[]{#p_24Mn_1212 .ms}Tenāha bhagavā---

> []{#30 .sc}[]{#p_24Mn_1213 .ms}"Sīluttamā saññamenāhu suddhiṃ,\
> Vataṃ samādāya upaṭṭhitāse;\
> Idheva sikkhema athassa suddhiṃ,\
> Bhavūpanītā kusalāvadānā"ti.
>
> []{#31 .sc}[]{#p_24Mn_1214 .ms}[]{#msdiv134 .msdiv}**Sace cuto
> sīlavatato hoti,**\
> **[Pavedhatī]{#note528 .var
> title="sa vedhati (bj) | sa vedhatī (s1-3, pts1)"} kamma
> virādhayitvā;**\
> **[Pajappatī]{#note529 .var title="sa jappatī (bj, s1-3, pts1)"}
> patthayatī ca suddhiṃ,**\
> **Satthāva hīno pavasaṃ gharamhā.**

[]{#32 .sc}[]{#pts312 .pts}[]{#p_24Mn_1215 .ms}**Sace cuto sīlavatato
hotī**ti. Dvīhi kāraṇehi sīlavatato cavati---para­vicchin­danāya vā
cavati, anabhi­sam­bhuṇanto vā cavati. Kathaṃ para­vicchin­danāya
cavati? Paro vicchindati so satthā na sabbaññū, dhammo na svākkhāto,
gaṇo na suppaṭipanno, diṭṭhi na bhaddikā, paṭipadā na supaññattā, maggo
na niyyāniko, natthettha suddhi vā visuddhi vā parisuddhi vā, mutti vā
vimutti vā parimutti vā, natthettha sujjhanti vā visujjhanti vā
parisujjhanti vā, muccanti vā vimuccanti vā, parimuccanti vā, hīnā
nihīnā omakā lāmakā chatukkā parittāti. Evaṃ paro vicchindati. Evaṃ
­vicchin­di­yamāno satthārā cavati, dhammakkhānā cavati, gaṇā cavati,
diṭṭhiyā cavati, paṭipadāya cavati, maggato cavati. Evaṃ
para­vicchin­danāya cavati. Kathaṃ anabhi­sam­bhuṇanto cavati? Sīlaṃ
anabhi­sam­bhuṇanto sīlato cavati, vataṃ anabhi­sam­bhuṇanto vatato
cavati, sīlabbataṃ anabhi­sam­bhuṇanto sīlabbatato cavati. Evaṃ
anabhi­sam­bhuṇanto cavatīti---sace cuto sīlavatato hoti.

[]{#33 .sc}[]{#p_24Mn_1216 .ms}**Pavedhati kamma virādhayitvā**ti.
**Pavedhatī**ti sīlaṃ vā vataṃ vā sīlabbataṃ vā "viraddhaṃ mayā,
aparaddhaṃ mayā, khalitaṃ mayā, galitaṃ mayā, aññāya aparaddho ahan"ti
vedhati pavedhati sampavedhatīti--- pavedhati. **Kamma virādhayitvā**ti
puñ­ñābhi­saṅ­khā­raṃ vā apuñ­ñābhi­saṅ­khā­raṃ vā
āneñ­jābhi­saṅ­khā­raṃ vā "viraddhaṃ mayā, aparaddhaṃ mayā, khalitaṃ
mayā, galitaṃ mayā, aññāya aparaddho ahan"ti vedhati pavedhati
sampavedhatīti---pavedhati kamma virādhayitvā.

[]{#34 .sc}[]{#p_24Mn_1217 .ms}**Pajappatī patthayatī ca suddhin**ti.
**Pajappatī**ti sīlaṃ vā jappati, vataṃ vā jappati, sīlabbataṃ vā
jappati pajappati abhijappatīti---pajappati. **Patthayatī ca suddhin**ti
sīlasuddhiṃ vā pattheti, vatasuddhiṃ vā pattheti, sīlab­bata­suddhiṃ vā
pattheti piheti abhijappatīti---pajappatī patthayatī ca suddhiṃ.

[]{#35 .sc}[]{#pts313 .pts}[]{#p_24Mn_1218 .ms}**Satthāva hīno pavasaṃ
gharamhā**ti. Yathā puriso gharato nikkhanto satthena pavasaṃ vasanto
satthā ohīno, taṃ vā satthaṃ anubandhati sakaṃ vā gharaṃ paccāgacchati;
evamevaṃ so diṭṭhigatiko taṃ vā satthāraṃ gaṇhāti aññaṃ vā satthāraṃ
gaṇhāti, taṃ vā dhammakkhānaṃ gaṇhāti aññaṃ vā dhammakkhānaṃ gaṇhāti,
taṃ vā gaṇaṃ gaṇhāti aññaṃ vā gaṇaṃ gaṇhāti, taṃ vā diṭṭhiṃ gaṇhāti
aññaṃ vā diṭṭhiṃ gaṇhāti, taṃ vā paṭipadaṃ gaṇhāti aññaṃ vā paṭipadaṃ
gaṇhāti, taṃ vā maggaṃ gaṇhāti aññaṃ vā maggaṃ gaṇhāti parāmasati
abhinivisatīti---satthāva hīno pavasaṃ gharamhā.

[]{#36 .sc}[]{#p_24Mn_1219 .ms}Tenāha bhagavā---

> []{#37 .sc}[]{#p_24Mn_1220 .ms}"Sace cuto sīlavatato hoti,\
> Pavedhatī kamma virādhayitvā;\
> Pajappatī patthayatī ca suddhiṃ,\
> Satthāva hīno pavasaṃ gharamhā"ti.
>
> []{#38 .sc}[]{#p_24Mn_1221 .ms}[]{#msdiv135 .msdiv}**Sīlabbataṃ vāpi
> pahāya sabbaṃ,**\
> **Kammañca sāvajja­na­vajja­metaṃ;**\
> **Suddhiṃ asuddhinti apatthayāno,**\
> **Virato care santi­ma­nugga­hāya.**

[]{#39 .sc}[]{#p_24Mn_1222 .ms}**Sīlabbataṃ vāpi pahāya sabban**ti.
Sabbā sīlasuddhiyo pahāya pajahitvā vinodetvā byantiṃ karitvā anabhāvaṃ
gametvā, sabbā vatasuddhiyo pahāya pajahitvā vinodetvā byantiṃ karitvā
anabhāvaṃ gametvā, sabbā sīlab­bata­suddhiyo pahāya pajahitvā vinodetvā
byantiṃ karitvā anabhāvaṃ gametvāti---sīlabbataṃ vāpi pahāya sabbaṃ.

[]{#40 .sc}[]{#p_24Mn_1223 .ms}**Kammañca sāvajja­na­vajja­metan**ti.
Sāvajjakammaṃ vuccati---kaṇhaṃ kaṇhavipākaṃ. Anavajjakammaṃ vuccati---
sukkaṃ sukkavipākaṃ. Sāvajjañca kammaṃ anavajjañca kammaṃ pahāya
pajahitvā vinodetvā byantiṃ karitvā anabhāvaṃ gametvāti---kammañca
sāvajja­na­vajja­metaṃ.

[]{#41 .sc}[]{#pts314 .pts}[]{#p_24Mn_1224 .ms}**Suddhiṃ asuddhinti
apatthayāno**ti. **Asuddhin**ti asuddhiṃ patthenti, akusale dhamme
patthenti. **Suddhin**ti suddhiṃ patthenti, pañca kāmaguṇe patthenti;
asuddhiṃ patthenti, akusale dhamme patthenti, pañca kāmaguṇe patthenti;
suddhiṃ patthenti, dvāsaṭṭhi diṭṭhigatāni patthenti, asuddhiṃ patthenti,
akusale dhamme patthenti, pañca kāmaguṇe patthenti, dvāsaṭṭhi
diṭṭhigatāni patthenti; suddhiṃ patthenti; tedhātuke kusale dhamme
patthenti, asuddhiṃ patthenti, akusale dhamme patthenti, pañca kāmaguṇe
patthenti, dvāsaṭṭhi diṭṭhigatāni patthenti, tedhātuke kusale dhamme
patthenti; suddhiṃ [patthenti, puthuj­jana­kal­yāṇakā]{#note531 .var
title="kal­yāṇa­puthuj­janā (s1-3, pts1)"} [niyā­mā­vakkan­tiṃ]{#note532
.var title="niyā­māvattan­tiṃ (mr)"} patthenti. Sekkhā aggadhammaṃ
arahattaṃ patthenti. Arahatte patte arahā neva akusale dhamme pattheti,
napi pañca kāmaguṇe pattheti, napi dvāsaṭṭhi diṭṭhigatāni pattheti, napi
tedhātuke kusale dhamme pattheti, napi niyā­mā­vakkan­tiṃ pattheti, napi
aggadhammaṃ arahattaṃ pattheti. Patthanā samatikkanto arahā
[vuddhi­pāri­hāni­vī­tivatto]{#note533 .var
title="vuddhi­pari­hāniṃ vītivatto (bj, s1, pts1) | vuḍḍhi­pari­hāniṃ vītivatto (s2, s3) | vuddhi­pari­hāni­vī­tivatto (^mnd10#121 [Purā­bheda­sutta­niddesa])"}.
So vuṭṭhavāso ciṇṇacaraṇo ... pe ... jāti­jarā­maraṇa­saṃsāro natthi
tassa punabbhavoti---suddhiṃ asuddhinti apatthayāno.

[]{#42 .sc}[]{#p_24Mn_1225 .ms}**Virato care santi­ma­nugga­hāyā**ti.
**Virato**ti suddhi­a­suddhiyā ārato assa virato paṭivirato nikkhanto
nissaṭo vippamutto visaññutto, vimariyā­di­ka­tena cetasā
viharatīti---virato. **Care**ti careyya vicareyya vihareyya iriyeyya
vatteyya pāleyya yapeyya yāpeyyāti--- virato care.
**Santi­ma­nugga­hāyā**ti. Santiyo vuccanti dvāsaṭṭhi diṭṭhigatāni
diṭṭhisantiyo agaṇhanto aparāmasanto anabhi­ni­visan­toti---virato care
santi­ma­nugga­hāya.

[]{#43 .sc}[]{#p_24Mn_1226 .ms}Tenāha bhagavā---

> []{#44 .sc}[]{#p_24Mn_1227 .ms}"Sīlabbataṃ vāpi pahāya sabbaṃ,\
> Kammañca sāvajja­na­vajja­metaṃ;\
> Suddhiṃ asuddhinti apatthayāno,\
> Virato care santi­ma­nugga­hāyā"ti.
>
> []{#45 .sc}[]{#pts315 .pts}[]{#p_24Mn_1228 .ms}[]{#msdiv136
> .msdiv}**Tamūpanissāya jigucchitaṃ vā,**\
> **Atha vāpi diṭṭhaṃ va sutaṃ mutaṃ vā;**\
> **Uddhaṃsarā suddhi­manut­thunanti,**\
> **Avītataṇhāse bhavābhavesu.**

[]{#46 .sc}[]{#p_24Mn_1229 .ms}**Tamūpanissāya jigucchitaṃ vā**ti.
Santeke samaṇabrāhmaṇā tapo­jiguccha­vādā tapo­jiguccha­sārā
tapo­jiguccha­nissitā ānissitā allīnā upagatā ajjhositā adhimuttāti---
tamūpanissāya jigucchitaṃ vā.

[]{#47 .sc}[]{#p_24Mn_1230 .ms}**Atha vāpi diṭṭhaṃ va sutaṃ mutaṃ
vā**ti. Diṭṭhaṃ vā diṭṭhasuddhiṃ vā sutaṃ vā sutasuddhiṃ vā mutaṃ vā
mutasuddhiṃ vā nissāya upanissāya gaṇhitvā parāmasitvā
abhi­nivisit­vāti---atha vāpi diṭṭhaṃ va sutaṃ mutaṃ vā.

[]{#48 .sc}[]{#p_24Mn_1231 .ms}**Uddhaṃsarā suddhi­manut­thunantī**ti.
Santeke samaṇabrāhmaṇā uddhaṃsarāvādā. Katame te samaṇabrāhmaṇā
uddhaṃsarāvādā? Ye te samaṇabrāhmaṇā accan­ta­suddhikā,
­saṃsā­ra­suddhikā, akiri­ya­diṭṭhikā, sassatavādā---ime te
samaṇabrāhmaṇā uddhaṃsarāvādā. Te saṃsāre suddhiṃ visuddhiṃ parisuddhiṃ,
muttiṃ vimuttiṃ parimuttiṃ thunanti vadanti kathenti bhaṇanti dīpayanti
voharantīti---uddhaṃsarā suddhi­manut­thunanti.

[]{#49 .sc}[]{#p_24Mn_1232 .ms}**Avītataṇhāse bhavābhavesū**ti.
**Taṇhā**ti rūpataṇhā saddataṇhā gandhataṇhā rasataṇhā
­phoṭṭhab­ba­taṇhā dhammataṇhā. **Bhavābhavesū**ti bhavābhave kammabhave
punabbhave kāmabhave, kammabhave kāmabhave punabbhave rūpabhave,
kammabhave rūpabhave punabbhave arūpabhave, kammabhave arūpabhave
punabbhave punap­pu­nabbhave punap­pu­nagatiyā punap­puna­u­papat­tiyā
punap­puna­paṭi­sandhiyā punap­puna­at­tabhā­vā­bhi­nib­bat­tiyā
avītataṇhā avigatataṇhā acattataṇhā avantataṇhā amuttataṇhā
appahīnataṇhā appaṭi­nissaṭ­ṭha­taṇhāti--- avītataṇhāse bhavābhavesu.

[]{#50 .sc}[]{#p_24Mn_1233 .ms}Tenāha bhagavā---

> []{#51 .sc}[]{#pts316 .pts}[]{#p_24Mn_1234 .ms}"Tamūpanissāya
> jigucchitaṃ vā,\
> Atha vāpi diṭṭhaṃ va sutaṃ mutaṃ vā;\
> Uddhaṃsarā suddhi­manut­thunanti,\
> Avītataṇhāse bhavābhavesū"ti.
>
> []{#52 .sc}[]{#p_24Mn_1235 .ms}[]{#msdiv137 .msdiv}**Pat­thayamā­nassa
> hi jappitāni,**\
> **Pavedhitaṃ vāpi pakappitesu;**\
> **Cutūpapāto idha yassa natthi,**\
> **Sa kena vedheyya kuhiṃ va jappe.**

[]{#53 .sc}[]{#p_24Mn_1236 .ms}**Pat­thayamā­nassa hi jappitānī**ti.
**Patthanā** vuccati taṇhā. Yo rāgo sārāgo ... pe ... abhijjhā lobho
akusalamūlaṃ. **Pat­thayamā­nassā**ti pat­thayamā­nassa icchamānassa
sādiyamānassa pihayamānassa abhi­jappa­mānas­sāti---pat­thayamā­nassa
hi. **Jappitānī**ti. **Jappanā** vuccati taṇhā. Yo rāgo sārāgo ... pe
... abhijjhā lobho akusalamūlanti--- pat­thayamā­nassa hi jappitāni.

[]{#54 .sc}[]{#p_24Mn_1237 .ms}**Pavedhitaṃ vāpi pakappitesū**ti.
**Pakappanā**ti dve pakappanā---taṇhāpakappanā ca diṭṭhi­pakappanā ca
... pe ... ayaṃ taṇhāpakappanā ... pe ... ayaṃ diṭṭhi­pakappanā.
**Pavedhitaṃ vāpi pakappitesū**ti. Pakappitaṃ vatthuṃ acche­dasaṅki­nopi
vedhenti, acchijjantepi vedhenti, acchinnepi vedhenti; pakappitaṃ
vatthuṃ vipari­ṇāma­saṅki­nopi vedhenti, vipari­ṇaman­tepi vedhenti,
vipariṇatepi vedhenti pavedhenti sampa­ve­dhen­tīti--- pavedhitaṃ vāpi
pakappitesu.

[]{#55 .sc}[]{#pts317 .pts}[]{#p_24Mn_1238 .ms}**Cutūpapāto idha yassa
natthī**ti. **Yassā**ti arahato khīṇāsavassa. Yassa gamanaṃ āgamanaṃ
gamanāgamanaṃ kālaṃ gati bhavābhavo cuti ca upapatti ca nibbatti ca
bhedo ca jāti ca jarāmaraṇañca natthi na santi na saṃvijjanti
nupalabbhanti, pahīnā samucchinnā vūpasantā paṭipassaddhā
abhab­bup­pat­tikā ñāṇagginā daḍḍhāti---cutūpapāto idha yassa natthi.

[]{#56 .sc}[]{#p_24Mn_1239 .ms}**Sa kena vedheyya kuhiṃ va jappe**ti. So
kena rāgena vedheyya, kena dosena vedheyya, kena mohena vedheyya, kena
mānena vedheyya, kāya diṭṭhiyā vedheyya, kena uddhaccena vedheyya, kāya
vicikicchāya vedheyya, kehi anusayehi vedheyya---rattoti vā duṭṭhoti vā
mūḷhoti vā vinibaddhoti vā parāmaṭṭhoti vā vikkhepagatoti vā
aniṭṭhaṅgatoti vā thāmagatoti vā. Te abhisaṅkhārā pahīnā;
abhi­saṅ­khā­rā­naṃ pahīnattā gatiyā kena vedheyya---nerayikoti vā
tiracchā­na­yoni­koti vā petti­visa­yikoti vā manussoti vā devoti vā
rūpīti vā arūpīti vā saññīti vā asaññīti vā nevasaññī­nāsaññīti vā, so
hetu natthi paccayo natthi kāraṇaṃ natthi yena vedheyya pavedheyya
sampa­ve­dhey­yāti---sa kena vedheyya. **Kuhiṃva jappe**ti kuhiṃ vā
jappeyya kimhi jappeyya, kattha jappeyya pajappeyya abhijappeyyāti---sa
kena vedheyya kuhiṃ va jappe.

[]{#57 .sc}[]{#p_24Mn_1240 .ms}Tenāha bhagavā---

> []{#58 .sc}[]{#p_24Mn_1241 .ms}"Pat­thayamā­nassa hi jappitāni,\
> Pavedhitaṃ vāpi pakappitesu;\
> Cutūpapāto idha yassa natthi,\
> Sa kena vedheyya kuhiṃ va jappe"ti.
>
> []{#59 .sc}[]{#p_24Mn_1242 .ms}[]{#msdiv138 .msdiv}**Yamāhu dhammaṃ
> paramanti eke,**\
> **Tameva hīnanti panāhu aññe;**\
> **Sacco nu vādo katamo imesaṃ,**\
> **Sabbeva hīme kusalāvadānā.**

[]{#60 .sc}[]{#pts318 .pts}[]{#p_24Mn_1243 .ms}**Yamāhu dhammaṃ
paramanti eke**ti. Yaṃ dhammaṃ diṭṭhiṃ paṭipadaṃ maggaṃ eke
samaṇabrāhmaṇā "idaṃ paramaṃ aggaṃ seṭṭhaṃ visiṭṭhaṃ pāmokkhaṃ uttamaṃ
pavaran"ti, evamāhaṃsu evaṃ kathenti evaṃ bhaṇanti evaṃ dīpayanti evaṃ
voharantīti---yamāhu dhammaṃ paramanti eke.

[]{#61 .sc}[]{#p_24Mn_1244 .ms}**Tameva hīnanti panāhu aññe**ti tameva
dhammaṃ diṭṭhiṃ paṭipadaṃ maggaṃ eke samaṇabrāhmaṇā "hīnaṃ etaṃ, nihīnaṃ
etaṃ, omakaṃ etaṃ, lāmakaṃ etaṃ, chatukkaṃ etaṃ, parittakaṃ etan"ti,
evamāhaṃsu evaṃ kathenti evaṃ bhaṇanti evaṃ dīpayanti evaṃ
voharantīti---tameva hīnanti panāhu aññe.

[]{#62 .sc}[]{#p_24Mn_1245 .ms}**Sacco nu vādo katamo imesan**ti. Imesaṃ
samaṇab­rāhma­ṇā­naṃ vādo katamo sacco taccho tatho bhūto yāthāvo
aviparītoti---sacco nu vādo katamo imesaṃ.

[]{#63 .sc}[]{#p_24Mn_1246 .ms}**Sabbeva hīme kusalāvadānā**ti.
Sabbevime samaṇabrāhmaṇā kusalavādā paṇḍitavādā thiravādā ñāyavādā
hetuvādā lakkhaṇavādā kāraṇavādā ṭhānavādā sakāya laddhiyāti---sabbeva
hīme kusalāvadānā.

[]{#64 .sc}[]{#p_24Mn_1247 .ms}Tenāha so nimmito---

> []{#65 .sc}[]{#p_24Mn_1248 .ms}"Yamāhu dhammaṃ paramanti eke,\
> Tameva hīnanti panāhu aññe;\
> Sacco nu vādo katamo imesaṃ,\
> Sabbeva hīme kusalāvadānā"ti.
>
> []{#66 .sc}[]{#p_24Mn_1249 .ms}[]{#msdiv139 .msdiv}**Sakañhi dhammaṃ
> paripuṇṇamāhu,**\
> **Aññassa dhammaṃ pana hīnamāhu;**\
> **Evampi viggayha vivādayanti,**\
> **Sakaṃ sakaṃ sammutimāhu saccaṃ.**

[]{#67 .sc}[]{#p_24Mn_1250 .ms}**Sakañhi dhammaṃ paripuṇṇamāhū**ti sakaṃ
dhammaṃ diṭṭhiṃ paṭipadaṃ maggaṃ eke samaṇabrāhmaṇā "idaṃ samattaṃ
paripuṇṇaṃ anoman"ti, evamāhaṃsu ... pe ... evaṃ voharantīti---sakañhi
dhammaṃ paripuṇṇamāhu.

[]{#68 .sc}[]{#pts319 .pts}[]{#p_24Mn_1251 .ms}**Aññassa dhammaṃ pana
hīnamāhū**ti. Aññassa dhammaṃ diṭṭhiṃ paṭipadaṃ maggaṃ eke
samaṇabrāhmaṇā "hīnaṃ etaṃ, nihīnaṃ etaṃ, omakaṃ etaṃ, lāmakaṃ etaṃ,
chatukkaṃ etaṃ, parittakaṃ etan"ti, evamāhaṃsu evaṃ kathenti evaṃ
bhaṇanti evaṃ dīpayanti evaṃ voharantīti--- aññassa dhammaṃ pana
hīnamāhu.

[]{#69 .sc}[]{#p_24Mn_1252 .ms}**Evampi viggayha vivādayantī**ti evaṃ
gahetvā uggahetvā gaṇhitvā parāmasitvā abhinivisitvā vivādayanti,
kalahaṃ karonti, bhaṇḍanaṃ karonti, viggahaṃ karonti, vivādaṃ karonti,
medhagaṃ karonti---"na tvaṃ imaṃ dhammavinayaṃ ājānāsi ... pe ...
nibbeṭhehi vā sace pahosī"ti---evampi viggayha vivādayanti.

[]{#70 .sc}[]{#p_24Mn_1253 .ms}**Sakaṃ sakaṃ sammutimāhu saccan**ti.
"Sassato loko, idameva saccaṃ moghamaññan"ti---sakaṃ sakaṃ sammutimāhu
saccaṃ. "Asassato loko ... pe ... neva hoti na na hoti tathāgato paraṃ
maraṇā, idameva saccaṃ moghamaññan"ti---sakaṃ sakaṃ sammutimāhu saccaṃ.

[]{#71 .sc}[]{#p_24Mn_1254 .ms}Tenāha bhagavā---

> []{#72 .sc}[]{#p_24Mn_1255 .ms}"Sakañhi dhammaṃ paripuṇṇamāhu,\
> Aññassa dhammaṃ pana hīnamāhu;\
> Evampi viggayha vivādayanti,\
> Sakaṃ sakaṃ sammutimāhu saccan"ti.
>
> []{#73 .sc}[]{#p_24Mn_1256 .ms}[]{#msdiv140 .msdiv}**Parassa ce
> vambhayitena hīno,**\
> **Na koci dhammesu visesi assa;**\
> **Puthū hi aññassa vadanti dhammaṃ,**\
> **Nihīnato samhi daḷhaṃ vadānā.**

[]{#74 .sc}[]{#p_24Mn_1257 .ms}**Parassa ce vambhayitena hīno**ti
parassa ce vam­bhayi­takāraṇā ninditakāraṇā garahitakāraṇā
upa­va­di­takāraṇā paro bālo hoti hīno nihīno omako lāmako chatukko
parittoti---parassa ce vambhayitena hīno.

[]{#75 .sc}[]{#p_24Mn_1258 .ms}**Na koci dhammesu visesi assā**ti.
Dhammesu na koci aggo seṭṭho visiṭṭho pāmokkho uttamo pavaro assāti---na
koci dhammesu visesi assa.

[]{#76 .sc}[]{#pts320 .pts}[]{#p_24Mn_1259 .ms}**Puthū hi aññassa
vadanti dhammaṃ, nihīnato**ti. Bahukāpi bahūnaṃ dhammaṃ vadanti
upavadanti nindanti garahanti hīnato nihīnato omakato lāmakato
chatukkato parittato, bahukāpi ekassa dhammaṃ vadanti upavadanti
nindanti garahanti hīnato nihīnato omakato lāmakato chatukkato
parittato, ekopi bahūnaṃ dhammaṃ vadati upavadati nindati garahati
hīnato nihīnato omakato lāmakato chatukkato parittato, ekopi ekassa
dhammaṃ vadati upavadati nindati garahati hīnato nihīnato omakato
lāmakato chatukkato parittatoti---puthū hi aññassa vadanti dhammaṃ.

[]{#77 .sc}[]{#p_24Mn_1260 .ms}**Nihīnato samhi daḷhaṃ vadānā**ti.
Dhammo sakāyanaṃ, diṭṭhi sakāyanaṃ, paṭipadā sakāyanaṃ, maggo sakāyanaṃ,
sakāyane daḷhavādā thiravādā balikavādā aṭṭhitavādāti---nihīnato samhi
daḷhaṃ vadānā.

[]{#78 .sc}[]{#p_24Mn_1261 .ms}Tenāha bhagavā---

> []{#79 .sc}[]{#p_24Mn_1262 .ms}"Parassa ce vambhayitena hīno,\
> Na koci dhammesu visesi assa;\
> Puthū hi aññassa vadanti dhammaṃ,\
> Nihīnato samhi daḷhaṃ vadānā"ti.
>
> []{#80 .sc}[]{#p_24Mn_1263 .ms}[]{#msdiv141
> .msdiv}**[Saddham­ma­pūjāpi]{#note540 .var
> title="sadhammapūjā ca (bj, s1-3, pts1)"} nesaṃ tatheva,**\
> **Yathā pasaṃsanti sakāyanāni;**\
> **[Sabbeva vādā]{#note541 .var title="sabbe pavādā (s1-3, pts1)"}
> [tathiyā]{#note542 .var title="tathivā (si, s1-3, pts1)"}
> bhaveyyuṃ,**\
> **Suddhī hi nesaṃ paccattameva.**

[]{#81 .sc}[]{#pts321 .pts}[]{#p_24Mn_1264 .ms}**Saddham­ma­pūjāpi nesaṃ
tathevā**ti. Katamā saddhammapūjā? Sakaṃ satthāraṃ sakkaroti garuṃ
karoti māneti pūjeti "ayaṃ satthā sabbaññū"ti---ayaṃ saddhammapūjā.
Sakaṃ dhammakkhānaṃ sakaṃ gaṇaṃ sakaṃ diṭṭhiṃ sakaṃ paṭipadaṃ sakaṃ
maggaṃ sakkaroti garuṃ karoti māneti pūjeti "ayaṃ maggo
niyyāniko"ti---ayaṃ saddhammapūjā. **Saddham­ma­pūjāpi nesaṃ tathevā**ti
saddhammapūjā tathā tacchā bhūtā yāthāvā aviparītāti---saddham­ma­pūjāpi
nesaṃ tatheva.

[]{#82 .sc}[]{#p_24Mn_1265 .ms}**Yathā pasaṃsanti sakāyanānī**ti. Dhammo
sakāyanaṃ diṭṭhi sakāyanaṃ paṭipadā sakāyanaṃ maggo sakāyanaṃ,
sakāyanāni pasaṃsanti thomenti kittenti vaṇṇentīti---yathā pasaṃsanti
sakāyanāni.

[]{#83 .sc}[]{#p_24Mn_1266 .ms}**Sabbeva vādā tathiyā bhaveyyun**ti
sabbeva vādā tathā tacchā bhūtā yāthāvā aviparītā bhaveyyunti---sabbeva
vādā tathiyā bhaveyyuṃ.

[]{#84 .sc}[]{#p_24Mn_1267 .ms}**Suddhī hi nesaṃ paccattamevā**ti.
Paccattameva tesaṃ samaṇab­rāhma­ṇā­naṃ suddhi visuddhi parisuddhi,
mutti vimutti parimuttīti---suddhī hi nesaṃ paccattameva.

[]{#85 .sc}[]{#p_24Mn_1268 .ms}Tenāha bhagavā---

> []{#86 .sc}[]{#p_24Mn_1269 .ms}"Saddham­ma­pūjāpi nesaṃ tatheva,\
> Yathā pasaṃsanti sakāyanāni;\
> Sabbeva vādā tathiyā bhaveyyuṃ,\
> Suddhī hi nesaṃ paccattamevā"ti.
>
> []{#87 .sc}[]{#p_24Mn_1270 .ms}[]{#msdiv142 .msdiv}**Na brāhmaṇassa
> para­neyya­matthi,**\
> **Dhammesu niccheyya samuggahītaṃ;**\
> **Tasmā vivādāni upātivatto,**\
> **Na hi seṭṭhato passati dhammamaññaṃ.**

[]{#88 .sc}[]{#pts322 .pts}[]{#p_24Mn_1271 .ms}**Na brāhmaṇassa
para­neyya­matthī**ti. **Nā**ti paṭikkhepo. **Brāhmaṇo**ti sattannaṃ
dhammānaṃ bāhitattā brāhmaṇo ... pe ... asito tādi pavuccate sa brahmā.
**Na brāhmaṇassa para­neyya­matthī**ti brāhmaṇassa paraneyyatā natthi,
brāhmaṇo na paraneyyo, na parapattiyo, na parapaccayo, na
[para­paṭi­baddhagū]{#note544 .var
title="para­paṭi­baddhagu (pts1) | para­paṭi­bandhagū (mr)"} jānāti
passati asammūḷho sampajāno paṭissato. "Sabbe saṅkhārā aniccā"ti
brāhmaṇassa paraneyyatā natthi, brāhmaṇo na paraneyyo, na parapattiyo,
na parapaccayo, na para­paṭi­baddhagū jānāti passati asammūḷho sampajāno
paṭissato. "Sabbe saṅkhārā dukkhā"ti ... pe ... "yaṃ kiñci
samuda­ya­dhammaṃ sabbaṃ taṃ nirodhadhamman"ti brāhmaṇassa paraneyyatā
natthi, brāhmaṇo na paraneyyo, na parapattiyo, na parapaccayo, na
para­paṭi­baddhagū jānāti passati asammūḷho sampajāno paṭissatoti---na
brāhmaṇassa para­neyya­matthi.

[]{#89 .sc}[]{#p_24Mn_1272 .ms}**Dhammesu niccheyya samuggahītan**ti.
**Dhammesū**ti dvāsaṭṭhiyā diṭṭhigatesu. **Niccheyyā**ti nicchinitvā
vinicchinitvā vicinitvā pavicinitvā tulayitvā tīrayitvā vibhāvayitvā
vibhūtaṃ katvā. **Samuggahītan**ti odhiggāho bilaggāho varaggāho
koṭṭhāsaggāho uccayaggāho samuccayaggāho "idaṃ saccaṃ tathaṃ bhūtaṃ
yāthāvaṃ aviparītan"ti gahitaṃ parāmaṭṭhaṃ abhiniviṭṭhaṃ ajjhositaṃ
adhimuttaṃ natthi na santi na saṃvijjati nupalabbhati, pahīnaṃ
samucchinnaṃ vūpasantaṃ paṭipassaddhaṃ abhab­bup­patti­kaṃ ñāṇagginā
daḍḍhanti--- dhammesu niccheyya samuggahītaṃ.

[]{#90 .sc}[]{#p_24Mn_1273 .ms}**Tasmā vivādāni upātivatto**ti.
**Tasmā**ti tasmā taṃkāraṇā taṃhetu tappaccayā taṃnidānā diṭṭhikalahāni
diṭṭhi­bhaṇḍa­nāni diṭṭhi­vig­ga­hāni diṭṭhivivādāni diṭṭhi­medha­gāni
upātivatto atikkanto samatikkanto vītivattoti---tasmā vivādāni
upātivatto.

[]{#91 .sc}[]{#pts323 .pts}[]{#p_24Mn_1274 .ms}**Na hi seṭṭhato passati
dhammamaññan**ti. Aññaṃ satthāraṃ dhammakkhānaṃ gaṇaṃ diṭṭhiṃ paṭipadaṃ
maggaṃ aññatra satipaṭṭhānehi, aññatra sammap­pa­dhā­nehi, aññatra
iddhipādehi, aññatra indriyehi, aññatra balehi, aññatra bojjhaṅgehi,
aññatra ariyā aṭṭhaṅgikā maggā, aggaṃ seṭṭhaṃ visiṭṭhaṃ pāmokkhaṃ
uttamaṃ pavaraṃ dhammaṃ na passati na dakkhati na oloketi na nijjhāyati
na upapa­rikkha­tīti---na hi seṭṭhato passati dhammamaññaṃ.

[]{#92 .sc}[]{#p_24Mn_1275 .ms}Tenāha bhagavā---

> []{#93 .sc}[]{#p_24Mn_1276 .ms}"Na brāhmaṇassa para­neyya­matthi,\
> Dhammesu niccheyya samuggahītaṃ;\
> Tasmā vivādāni upātivatto,\
> Na hi seṭṭhato passati dhammamaññan"ti.
>
> []{#94 .sc}[]{#p_24Mn_1277 .ms}[]{#msdiv143 .msdiv}**Jānāmi passāmi
> tatheva etaṃ,**\
> **Diṭṭhiyā eke paccenti suddhiṃ;**\
> **Adakkhi ce kiñhi tumassa tena,**\
> **Atisitvā aññena vadanti suddhiṃ.**

[]{#95 .sc}[]{#p_24Mn_1278 .ms}**Jānāmi passāmi tatheva etan**ti.
**Jānāmī**ti [para­citta­ñāṇena]{#note546 .var
title="para­citta­vijāna­na­ñāṇena (bj)"} vā jānāmi,
pubbe­nivāsā­nus­sati­ñāṇena vā jānāmi. **Passāmī**ti maṃsacakkhunā vā
passāmi, dibbena cakkhunā vā passāmi. **Tatheva etan**ti etaṃ tathaṃ
tacchaṃ bhūtaṃ yāthāvaṃ aviparītanti---jānāmi passāmi tatheva etaṃ.

[]{#96 .sc}[]{#p_24Mn_1279 .ms}**Diṭṭhiyā eke paccenti suddhin**ti.
Diṭṭhiyā eke samaṇabrāhmaṇā suddhiṃ visuddhiṃ parisuddhiṃ, muttiṃ
vimuttiṃ parimuttiṃ paccenti. "Sassato loko, idameva saccaṃ
moghamaññan"ti diṭṭhiyā eke samaṇabrāhmaṇā suddhiṃ visuddhiṃ
parisuddhiṃ, muttiṃ vimuttiṃ parimuttiṃ paccenti. "Asassato loko ... pe
... neva hoti na na hoti tathāgato paraṃ maraṇā, idameva saccaṃ
moghamaññan"ti diṭṭhiyā eke samaṇabrāhmaṇā suddhiṃ visuddhiṃ
parisuddhiṃ, muttiṃ vimuttiṃ parimuttiṃ paccentīti---diṭṭhiyā eke
paccenti suddhiṃ.

[]{#97 .sc}[]{#pts324 .pts}[]{#p_24Mn_1280 .ms}**Adakkhi ce kiñhi
tumassa tenā**ti. **Adakkhī**ti para­citta­ñāṇena vā adakkhi,
pubbe­nivāsā­nus­sati­ñāṇena vā adakkhi, maṃsacakkhunā vā adakkhi,
dibbena cakkhunā vā adakkhīti---adakkhi ce. **Kiñhi tumassa tenā**ti.
Tassa tena dassanena kiṃ kataṃ? Na dukkhapariññā atthi, na samudayassa
pahānaṃ atthi, na maggabhāvanā atthi, na phala­sacchi­kiriyā atthi, na
rāgassa ­samuc­cheda­pahānaṃ atthi, na dosassa ­samuc­cheda­pahānaṃ
atthi, na mohassa ­samuc­cheda­pahānaṃ atthi, na kilesānaṃ
­samuc­cheda­pahānaṃ atthi, na ­saṃsā­ra­vaṭṭassa upacchedo
atthīti---adakkhi ce kiñhi tumassa tena.

[]{#98 .sc}[]{#p_24Mn_1281 .ms}**Atisitvā aññena vadanti suddhin**ti te
titthiyā suddhimaggaṃ visuddhimaggaṃ pari­suddhi­maggaṃ vodātamaggaṃ
pari­vodāta­maggaṃ atikkamitvā samatikkamitvā vītivattitvā aññatra
satipaṭṭhānehi, aññatra sammap­pa­dhā­nehi, aññatra iddhipādehi, aññatra
indriyehi, aññatra balehi, aññatra bojjhaṅgehi, aññatra ariyā aṭṭhaṅgikā
maggā suddhiṃ visuddhiṃ parisuddhiṃ, muttiṃ vimuttiṃ parimuttiṃ vadanti
kathenti bhaṇanti dīpayanti voharantīti. Evampi atisitvā aññena vadanti
suddhiṃ.

[]{#99 .sc}[]{#p_24Mn_1282 .ms}Atha vā buddhā ca buddhasāvakā ca
paccekabuddhā ca tesaṃ titthiyānaṃ asuddhimaggaṃ avi­sud­dhi­maggaṃ
apari­suddhi­maggaṃ avodātamaggaṃ apari­vodāta­maggaṃ atikkamitvā
samatikkamitvā vītivattitvā catūhi satipaṭṭhānehi catūhi
sammap­pa­dhā­nehi catūhi iddhipādehi pañcahi indriyehi pañcahi balehi
sattahi bojjhaṅgehi ariyena aṭṭhaṅgikena maggena suddhiṃ visuddhiṃ
parisuddhiṃ, muttiṃ vimuttiṃ parimuttiṃ vadanti kathenti bhaṇanti
dīpayanti voharantīti---evampi atisitvā aññena vadanti suddhiṃ.

[]{#100 .sc}[]{#p_24Mn_1283 .ms}Tenāha bhagavā---

> []{#101 .sc}[]{#p_24Mn_1284 .ms}"Jānāmi passāmi tatheva etaṃ,\
> Diṭṭhiyā eke paccenti suddhiṃ;\
> Adakkhi ce kiñhi tumassa tena,\
> Atisitvā aññena vadanti suddhin"ti.
>
> []{#102 .sc}[]{#p_24Mn_1285 .ms}[]{#msdiv144 .msdiv}**Passaṃ naro
> dakkhati nāmarūpaṃ,**\
> **Disvāna vā [ñassati]{#note548 .var
> title="vāññassati (s1-3, pts1) | ñāyati (c1)"} tānimeva;**\
> **Kāmaṃ bahuṃ passatu appakaṃ vā,**\
> **Na hi tena suddhiṃ kusalā vadanti.**

[]{#103 .sc}[]{#pts325 .pts}[]{#p_24Mn_1286 .ms}**Passaṃ naro dakkhati
nāmarūpan**ti passaṃ naro dakkhati para­citta­ñāṇena vā passanto,
pubbe­nivāsā­nus­sati­ñāṇena vā passanto, maṃsacakkhunā vā passanto,
dibbena cakkhunā vā passanto nāmarūpaṃyeva dakkhati niccato sukhato
attato, na tesaṃ dhammānaṃ samudayaṃ vā atthaṅgamaṃ vā assādaṃ vā
ādīnavaṃ vā nissaraṇaṃ vā dakkhatīti---passaṃ naro dakkhati nāmarūpaṃ.

[]{#104 .sc}[]{#p_24Mn_1287 .ms}**Disvāna vā ñassati tānimevā**ti.
**Disvā**ti para­citta­ñāṇena vā disvā, pubbe­nivāsā­nus­sati­ñāṇena vā
disvā, maṃsacakkhunā vā disvā, dibbena cakkhunā vā disvā, nāmarūpaṃyeva
disvā ñassati niccato sukhato attato, na tesaṃ dhammānaṃ samudayaṃ vā
atthaṅgamaṃ vā assādaṃ vā ādīnavaṃ vā nissaraṇaṃ vā ñassatīti---disvāna
vā ñassati tānimeva.

[]{#105 .sc}[]{#p_24Mn_1288 .ms}**Kāmaṃ bahuṃ passatu appakaṃ vā**ti.
Kāmaṃ bahukaṃ vā passanto nāmarūpaṃ appakaṃ vā niccato sukhato
attatoti--- kāmaṃ bahuṃ passatu appakaṃ vā.

[]{#106 .sc}[]{#p_24Mn_1289 .ms}**Na hi tena suddhiṃ kusalā vadantī**ti.
**Kusalā**ti ye te khandhakusalā dhātukusalā āyatanakusalā
paṭic­ca­samup­pāda­kusalā sati­paṭṭhā­na­kusalā sammap­pa­dhā­na­kusalā
iddhi­pāda­kusalā indriyakusalā balakusalā boj­jhaṅ­ga­kusalā
maggakusalā phalakusalā nibbānakusalā, te kusalā para­citta­ñāṇena vā
pubbe­nivāsā­nus­sati­ñāṇena vā maṃsacakkhunā vā dibbena cakkhunā vā
nāmarūpa­dassa­nena suddhiṃ visuddhiṃ parisuddhiṃ muttiṃ vimuttiṃ
parimuttiṃ na vadanti na kathenti na bhaṇanti na dīpayanti na
voharantīti---na hi tena suddhiṃ kusalā vadanti.

[]{#107 .sc}[]{#p_24Mn_1290 .ms}Tenāha bhagavā---

> []{#108 .sc}[]{#p_24Mn_1291 .ms}"Passaṃ naro dakkhati nāmarūpaṃ,\
> Disvāna vā ñassati tānimeva;\
> Kāmaṃ bahuṃ passatu appakaṃ vā,\
> Na hi tena suddhiṃ kusalā vadantī"ti.
>
> []{#109 .sc}[]{#pts326 .pts}[]{#p_24Mn_1292 .ms}[]{#msdiv145
> .msdiv}**Nivissavādī na hi subbināyo,**\
> **[Pakappitā]{#note550 .var
> title="pakappitaṃ (bj, s1-3, pts1 ^snp4.13#380 [Mahābyūhasutta])"}
> diṭṭhi­pu­rak­kha­rāno;**\
> **Yaṃ nissito tattha subhaṃ vadāno,**\
> **Suddhiṃ vado tattha tathaddasā so.**

[]{#110 .sc}[]{#p_24Mn_1293 .ms}**Nivissavādī na hi subbināyo**ti.
"Sassato loko, idameva saccaṃ moghamaññan"ti nivissavādī, "asassato loko
... pe ... neva hoti na na hoti tathāgato paraṃ maraṇā, idameva saccaṃ
moghamaññan"ti---nivissavādī. **Na hi subbināyo**ti. Nivissavādī
dubbinayo [duppaññāpayo]{#note551 .var
title="duppaññāpiyo (bj) | duññāpayo (s1-3, pts1)"} dunnijjhāpayo
duppekkhāpayo duppasādayoti---nivissavādī na hi subbināyo.

[]{#111 .sc}[]{#p_24Mn_1294 .ms}**Pakappitā diṭṭhi­pu­rak­kha­rāno**ti.
Kappitā pakappitā abhisaṅkhatā saṇṭhapitā diṭṭhiṃ purekkhato katvā
carati. Diṭṭhidhajo diṭṭhiketu diṭ­ṭhādhipa­teyyo diṭṭhiyā parivārito
caratīti--- pakappitā diṭṭhi­pu­rak­kha­rāno.

[]{#112 .sc}[]{#p_24Mn_1295 .ms}**Yaṃ nissito tattha subhaṃ vadāno**ti.
**Yaṃ nissito**ti yaṃ satthāraṃ dhammakkhānaṃ gaṇaṃ diṭṭhiṃ paṭipadaṃ
maggaṃ nissito ānissito allīno upagato ajjhosito adhimuttoti---yaṃ
nissito. **Tatthā**ti sakāya diṭṭhiyā sakāya khantiyā sakāya ruciyā
sakāya laddhiyā. **Subhaṃ vadāno**ti subhavādo sobhanavādo paṇḍitavādo
thiravādo ñāyavādo hetuvādo lakkhaṇavādo kāraṇavādo ṭhānavādo sakāya
laddhiyāti---yaṃ nissito tattha subhaṃ vadāno.

[]{#113 .sc}[]{#pts327 .pts}[]{#p_24Mn_1296 .ms}**Suddhiṃ vado tattha
tathaddasā so**ti. Suddhivādo visuddhivādo parisuddhivādo vodātavādo
parivodātavādo. Atha vā suddhidassano visud­dhi­dassano
pari­suddhi­dassano vodātadassano pari­vodāta­dassa­noti---suddhiṃ vādo.
**Tatthā**ti sakāya diṭṭhiyā sakāya khantiyā sakāya ruciyā sakāya
laddhiyā tathaṃ tacchaṃ bhūtaṃ yāthāvaṃ aviparītanti addassa adakkhi
apassi paṭivijjhīti---suddhiṃ vādo tattha tathaddasā so.

[]{#114 .sc}[]{#p_24Mn_1297 .ms}Tenāha bhagavā---

> []{#115 .sc}[]{#p_24Mn_1298 .ms}"Nivissavādī na hi subbināyo,\
> Pakappitā diṭṭhi­pu­rak­kha­rāno;\
> Yaṃ nissito tattha subhaṃ vadāno,\
> Suddhiṃ vado tattha tathaddasā so"ti.
>
> []{#116 .sc}[]{#p_24Mn_1299 .ms}[]{#msdiv146 .msdiv}**Na brāhmaṇo
> kappamupeti saṅkhā,**\
> **Na diṭṭhisārī napi ñāṇabandhu;**\
> **Ñatvā ca so sammutiyo puthujjā,**\
> **Upekkhatī uggahaṇanti maññe.**

[]{#117 .sc}[]{#pts328 .pts}[]{#p_24Mn_1300 .ms}**Na brāhmaṇo
kappamupeti saṅkhā**ti. **Nā**ti paṭikkhepo. **Brāhmaṇo**ti sattannaṃ
dhammānaṃ bāhitattā brāhmaṇo ... pe ... asito tādi pavuccate sa brahmā.
**Kappā**ti dve kappā---taṇhākappo ca diṭṭhikappo ca ... pe ... ayaṃ
taṇhākappo ... pe ... ayaṃ diṭṭhikappo. Saṅkhā vuccati ñāṇaṃ. Yā paññā
pajānanā ... pe ... amoho dhammavicayo sammādiṭṭhi. **Na brāhmaṇo
kappamupeti saṅkhā**ti. Brāhmaṇo saṅkhāya jānitvā tulayitvā tīrayitvā
vibhāvayitvā vibhūtaṃ katvā. "Sabbe saṅkhārā aniccā ... sabbe saṅkhārā
dukkhā ... pe ... yaṃ kiñci samuda­ya­dhammaṃ sabbaṃ taṃ
nirodhadhamman"ti saṅkhāya jānitvā tulayitvā tīrayitvā vibhāvayitvā
vibhūtaṃ katvā taṇhākappaṃ vā diṭṭhikappaṃ vā neti na upeti na
upagacchati na gaṇhāti na parāmasati ­nābhini­visa­tīti---na brāhmaṇo
kappamupeti saṅkhā.

[]{#118 .sc}[]{#p_24Mn_1301 .ms}**Na diṭṭhisārī napi ñāṇabandhū**ti.
Tassa dvāsaṭṭhi diṭṭhigatāni pahīnāni samucchinnāni vūpasantāni
paṭi­passad­dhāni abhab­bup­patti­kāni ñāṇagginā daḍḍhāni. So diṭṭhiyā
na yāyati na nīyati na vuyhati na saṃharīyati napi taṃ diṭṭhigataṃ
sārato pacceti na paccā­gaccha­tīti---na diṭṭhisārī. **Napi
ñāṇabandhū**ti aṭṭha­samā­patti­ñāṇena vā pañcā­bhiññā­ñāṇena vā
taṇhābandhuṃ vā diṭṭhibandhuṃ vā na karoti na janeti na sañjaneti na
nibbatteti ­nā­bhi­nib­bat­tetīti---na diṭṭhisārī napi ñāṇabandhu.

[]{#119 .sc}[]{#p_24Mn_1302 .ms}**Ñatvā ca so sammutiyo puthujjā**ti.
**Ñatvā**ti ñatvā jānitvā tulayitvā tīrayitvā vibhāvayitvā vibhūtaṃ
katvā. "Sabbe saṅkhārā aniccā"ti ñatvā jānitvā tulayitvā tīrayitvā
vibhāvayitvā vibhūtaṃ katvā, "sabbe saṅkhārā dukkhā"ti ... pe ... "yaṃ
kiñci samuda­ya­dhammaṃ sabbaṃ taṃ nirodhadhamman"ti ñatvā jānitvā
tulayitvā tīrayitvā vibhāvayitvā vibhūtaṃ katvāti---ñatvā ca so.
**Sammutiyo** vuccanti dvāsaṭṭhi diṭṭhigatāni diṭṭhi­sam­mutiyo.
**Puthujjā**ti puthujjanehi janitā vā tā sammutiyoti---puthujjā. Puthu
nānājanehi janitā vā sammutiyoti puthujjāti---ñatvā ca so sammutiyo
puthujjā.

[]{#120 .sc}[]{#p_24Mn_1303 .ms}**Upekkhatī uggahaṇanti maññe**ti. Aññe
taṇhāvasena diṭṭhivasena gaṇhanti parāmasanti abhinivisanti. Arahā
upekkhati na gaṇhāti na parāmasati ­nābhini­visa­tīti---upekkhatī
uggahaṇanti maññe.

[]{#121 .sc}[]{#p_24Mn_1304 .ms}Tenāha bhagavā---

> []{#122 .sc}[]{#p_24Mn_1305 .ms}"Na brāhmaṇo kappamupeti saṅkhā,\
> Na diṭṭhisārī napi ñāṇabandhu;\
> Ñatvā ca so sammutiyo puthujjā,\
> Upekkhatī uggahaṇanti maññe"ti.
>
> []{#123 .sc}[]{#pts329 .pts}[]{#p_24Mn_1306 .ms}[]{#msdiv147
> .msdiv}**Vissajja ganthāni munīdha loke,**\
> **Vivādajātesu na vaggasārī;**\
> **Santo asantesu upekkhako so,**\
> **Anuggaho uggahaṇanti maññe.**

[]{#124 .sc}[]{#p_24Mn_1307 .ms}**Vissajja ganthāni munīdha loke**ti.
**Ganthā**ti cattāro ganthā---abhijjhā kāyagantho, byāpādo kāyagantho,
sīlab­bata­parāmāso kāyagantho, idaṃsac­cā­bhi­ni­veso kāyagantho.
Attano diṭṭhiyā rāgo abhijjhā kāyagantho, paravādesu āghāto appaccayo
byāpādo kāyagantho, attano sīlaṃ vā vataṃ vā sīlabbataṃ vā parāmasati
sīlab­bata­parāmāso kāyagantho, attano diṭṭhi idaṃsac­cā­bhi­ni­veso
kāyagantho. **Vissajjā**ti ganthe vossajjitvā vissajja. Atha vā ganthe
[gathite ganthite]{#note554 .var title="ganthe gathite (pts1)"} [bandhe
vibandhe ābandhe]{#note555 .var title="baddhe vibaddhe ābaddhe (bj)"}
lagge laggite palibuddhe bandhane phoṭayitvā vissajja. Yathā vayhaṃ vā
rathaṃ vā sakaṭaṃ vā sandamānikaṃ vā sajjaṃ vissajjaṃ karonti vikopenti;
evamevaṃ ganthe vossajjitvā vissajja. Atha vā ganthe gathite gaṇṭhite
bandhe vibandhe ābandhe lagge laggite palibuddhe bandhane phoṭayitvā
vissajja. **Munī**ti. **Monaṃ** vuccati ñāṇaṃ ... pe ...
saṅga­jāla­maticca so muni. **Idhā**ti imissā diṭṭhiyā ... pe ...
imasmiṃ manussaloketi---vissajja ganthāni munīdha loke.

[]{#125 .sc}[]{#pts330 .pts}[]{#p_24Mn_1308 .ms}**Vivādajātesu na
vaggasārī**ti. [Vivādajātesu sañjātesu nibbattesu abhinibbattesu
pātubhūtesu]{#note556 .var
title="vivāde jāte sañjāte nibbatte abhinibbatte pātubhūte (bj, mr)"}
chandāgatiṃ gacchantesu dosāgatiṃ gacchantesu bhayāgatiṃ gacchantesu
mohāgatiṃ gacchantesu na chandāgatiṃ gacchati, na dosāgatiṃ gacchati, na
bhayāgatiṃ gacchati, na mohāgatiṃ gacchati, na rāgavasena gacchati, na
dosavasena gacchati, na mohavasena gacchati, na mānavasena gacchati, na
diṭṭhivasena gacchati, na uddhaccavasena gacchati, na vici­kicchā­vasena
gacchati, na anusayavasena gacchati, na vaggehi dhammehi yāyati nīyati
vuyhati saṃharīyatīti--- vivādajātesu na vaggasārī.

[]{#126 .sc}[]{#p_24Mn_1309 .ms}**Santo asantesu upekkhako so**ti.
**Santo**ti rāgassa santattā santo, dosassa santattā santo, mohassa
santattā santo ... pe ... sabbā­kusa­lābhi­saṅ­khā­rā­naṃ santattā
samitattā vūpasamitattā vijjhātattā nibbutattā vigatattā
paṭi­passad­dhattā santo upasanto vūpasanto nibbuto
paṭi­passad­dhoti---santo. **Asantesū**ti asantesu anupasantesu
avūpasantesu anibbutesu appaṭi­passad­dhe­sūti---santo asantesu.
**Upekkhako so**ti arahā ­chaḷaṅ­gupekkhāya samannāgato cakkhunā rūpaṃ
disvā neva sumano hoti na dummano upekkhako viharati sato sampajāno.
Sotena saddaṃ sutvā ... pe ... kālaṃ kaṅkhati bhāvito sa dantoti---santo
asantesu upekkhako so.

[]{#127 .sc}[]{#p_24Mn_1310 .ms}**Anuggaho uggahaṇanti maññe**ti. Aññe
taṇhāvasena diṭṭhivasena gaṇhante parāmasante abhinivisante. Arahā
upekkhati na gaṇhāti na parāmasati ­nābhini­visa­tīti---anuggaho
uggahaṇanti maññe.

[]{#128 .sc}[]{#p_24Mn_1311 .ms}Tenāha bhagavā---

> []{#129 .sc}[]{#p_24Mn_1312 .ms}"Vissajja ganthāni munīdha loke,\
> Vivādajātesu na vaggasārī;\
> Santo asantesu upekkhako so,\
> Anuggaho uggahaṇanti maññe"ti.
>
> []{#130 .sc}[]{#p_24Mn_1313 .ms}[]{#msdiv148 .msdiv}**Pubbāsave hitvā
> nave akubbaṃ,**\
> **Na chandagū nopi nivissavādī;**\
> **Sa vippamutto diṭṭhigatehi dhīro,**\
> **[Na limpati]{#note559 .var
> title="na lippati (^snp4.13#383 [Mahābyūhasutta])"} loke
> anattagarahī.**

[]{#131 .sc}[]{#pts331 .pts}[]{#p_24Mn_1314 .ms}**Pubbāsave hitvā nave
akubban**ti. **Pubbāsavā** vuccanti atītā
rūpa­veda­nā­saññā­saṅ­khā­ra­viñ­ñāṇā. Atīte saṅkhāre ārabbha ye kilesā
uppajjeyyuṃ te kilese hitvā cajitvā pariccajitvā pajahitvā vinodetvā
byantiṃ karitvā anabhāvaṃ gametvāti---pubbāsave hitvā. **Nave
akubban**ti **navā** vuccanti paccuppannā
rūpa­veda­nā­saññā­saṅ­khā­ra­viñ­ñāṇā. Paccuppanne saṅkhāre ārabbha
[chandaṃ]{#note560 .var title="khantiṃ (mr)"} akubbamāno pemaṃ
akubbamāno rāgaṃ akubbamāno ajanayamāno asañjanayamāno
anib­bat­ta­yamāno ana­bhi­nib­bat­ta­yamā­noti---pubbāsave hitvā nave
akubbaṃ.

[]{#132 .sc}[]{#p_24Mn_1315 .ms}**Na chandagū nopi nivissavādī**ti. Na
chandāgatiṃ gacchati, na dosāgatiṃ gacchati, na mohāgatiṃ gacchati, na
bhayāgatiṃ gacchati, na rāgavasena gacchati, na dosavasena gacchati, na
mohavasena gacchati, na mānavasena gacchati, na diṭṭhivasena gacchati,
na uddhaccavasena gacchati, na vici­kicchā­vasena gacchati, na
anusayavasena gacchati, na vaggehi dhammehi yāyati nīyati vuyhati na
saṃharīyatīti---na chandagū. **Nopi nivissavādī**ti "sassato loko,
idameva saccaṃ moghamaññan"ti na nivissavādī ... pe ... "neva hoti na na
hoti tathāgato paraṃ maraṇā, idameva saccaṃ moghamaññan"ti na
nivissavādīti---na chandagū nopi nivissavādī.

[]{#133 .sc}[]{#p_24Mn_1316 .ms}**Sa vippamutto diṭṭhigatehi dhīro**ti
tassa dvāsaṭṭhi diṭṭhigatāni pahīnāni samucchinnāni vūpasantāni
paṭi­passad­dhāni abhab­bup­patti­kāni ñāṇagginā daḍḍhāni. So
diṭṭhigatehi vippamutto visaññutto vimariyā­di­ka­tena cetasā viharati.
**Dhīro**ti dhīro paṇḍito paññavā buddhimā ñāṇī vibhāvī medhāvīti---sa
vippamutto diṭṭhigatehi dhīro.

[]{#134 .sc}[]{#pts332 .pts}[]{#p_24Mn_1317 .ms}**Na limpati loke
anattagarahī**ti. **Lepā**ti dve lepā---taṇhālepo ca diṭṭhilepo ca ...
pe ... ayaṃ taṇhālepo ... pe ... ayaṃ diṭṭhilepo. Tassa taṇhālepo
pahīno, diṭṭhilepo paṭinissaṭṭho; tassa taṇhālepassa pahīnattā,
diṭṭhilepassa paṭi­nissaṭ­ṭhattā apāyaloke na limpati, manussaloke na
limpati, devaloke na limpati, khandhaloke na limpati, dhātuloke na
limpati, āyatanaloke na limpati na palimpati na upalimpati, alitto
apalitto anupalitto nikkhanto nissaṭo vippamutto visaññutto
vimariyā­di­ka­tena cetasā viharatīti---na limpati loke.

[]{#135 .sc}[]{#p_24Mn_1318 .ms}**Anattagarahī**ti dvīhi kāraṇehi
attānaṃ garahati---katattā ca akatattā ca. Kathaṃ katattā ca akatattā ca
attānaṃ garahati? "Kataṃ me kāyaduccaritaṃ, akataṃ me kāyasucaritan"ti
attānaṃ garahati. "Kataṃ me vacīduccaritaṃ ... pe ... kataṃ me
manoduccaritaṃ ... kato me pāṇātipāto ... pe ... katā me micchādiṭṭhi,
akatā me sammādiṭṭhī"ti attānaṃ garahati. Evaṃ katattā ca akatattā ca
attānaṃ garahati.

[]{#136 .sc}[]{#pts333 .pts}[]{#p_24Mn_1319 .ms}Atha vā "sīlesumhi na
paripūrakārī"ti attānaṃ garahati. "Indriyesumhi aguttadvāro"ti ...
"bhojanemhi amattaññū"ti ... "jāgariyamhi ananuyutto"ti ... "na
sati­sam­pajañ­ñenāmhi samannāgato"ti ... "abhāvitā me cattāro
satipaṭṭhānā"ti ... "abhāvitā me cattāro sammappadhānā"ti ... "abhāvitā
me cattāro iddhipādā"ti ... "abhāvitāni me pañcindriyānī"ti ...
"abhāvitāni me pañca balānī"ti ... "abhāvitā me satta bojjhaṅgā"ti ...
"abhāvito me ariyo aṭṭhaṅgiko maggo"ti ... "dukkhaṃ me apariññātan"ti
... "dukkhasamudayo me appahīno"ti ... "maggo me abhāvito"ti ...
"nirodho me asacchikato"ti attānaṃ garahati. Evaṃ katattā ca akatattā ca
attānaṃ garahati. Evaṃ attagarahī. Tayidaṃ kammaṃ akubbamāno ajanayamāno
asañjanayamāno anib­bat­ta­yamāno ana­bhi­nib­bat­ta­yamāno
anattagarahīti---na limpati loke anattagarahī.

[]{#137 .sc}[]{#p_24Mn_1320 .ms}Tenāha bhagavā---

> []{#138 .sc}[]{#p_24Mn_1321 .ms}"Pubbāsave hitvā nave akubbaṃ,\
> Na chandagū nopi nivissavādī;\
> Sa vippamutto diṭṭhigatehi dhīro,\
> Na limpati loke anattagarahī"ti.
>
> []{#139 .sc}[]{#p_24Mn_1322 .ms}[]{#msdiv149 .msdiv}**Sa sabbadhammesu
> visenibhūto,**\
> **Yaṃ kiñci diṭṭhaṃ va sutaṃ mutaṃ vā;**\
> **Sa pannabhāro muni vippamutto,**\
> **Na kappiyo nūparato na patthiyo.** [(Iti bhagavā.)]{.gathaQuote}

[]{#140 .sc}[]{#p_24Mn_1323 .ms}**Sa sabbadhammesu visenibhūto yaṃ kiñci
diṭṭhaṃ va sutaṃ mutaṃ vā**ti. **Senā** vuccati mārasenā. Kāyaduccaritaṃ
mārasenā, vacīduccaritaṃ mārasenā, manoduccaritaṃ mārasenā, rāgo ...
doso ... moho ... kodho ... upanāho ... makkho ... paḷāso ... issā ...
macchariyaṃ ... māyā ... sāṭheyyaṃ ... thambho ... sārambho ... māno ...
atimāno ... mado ... pamādo ... sabbe kilesā ... sabbe duccaritā ...
sabbe darathā ... sabbe pariḷāhā ... sabbe santāpā ...
sab­bā­kusa­lā­bhi­saṅ­khārā mārasenā.

[]{#141 .sc}[]{#p_24Mn_1324 .ms}Vuttañhetaṃ bhagavatā---

> []{#142 .sc}[]{#pts334 .pts}[]{#p_24Mn_1325 .ms}"Kāmā te paṭhamā
> senā,\
> dutiyā arati vuccati;\
> ... pe ...\
> Na naṃ asūro jināti,\
> jetvāva labhate sukhan"ti.

[]{#143 .sc}[]{#p_24Mn_1326 .ms}Yato catūhi ariyamaggehi sabbā ca
mārasenā sabbe ca paṭisenikarā kilesā jitā ca parājitā ca bhaggā
vippaluggā parammukhā---so vuccati visenibhūto. So diṭṭhe visenibhūto,
sute ... mute ... viññāte visenibhūtoti---sa sabbadhammesu visenibhūto,
yaṃ kiñci diṭṭhaṃ va sutaṃ mutaṃ vā.

[]{#144 .sc}[]{#p_24Mn_1327 .ms}**Sa pannabhāro muni vippamutto**ti.
**Bhārā**ti tayo bhārā---khandhabhāro, kilesabhāro,
abhi­saṅ­khā­ra­bhāro. Katamo khandhabhāro? Paṭisandhiyā rūpaṃ vedanā
saññā saṅkhārā viññāṇaṃ---ayaṃ khandhabhāro. Katamo kilesabhāro? Rāgo
doso moho ... pe ... sab­bā­kusa­lā­bhi­saṅ­khārā--- ayaṃ kilesabhāro.
Katamo abhi­saṅ­khā­ra­bhāro? Puññā­bhi­saṅ­khāro apuññā­bhi­saṅ­khāro
āneñjā­bhi­saṅ­khāro---ayaṃ abhi­saṅ­khā­ra­bhāro. Yato khandhabhāro ca
kilesabhāro ca abhi­saṅ­khā­ra­bhāro ca pahīnā honti ucchinnamūlā
tālāvatthukatā anabhāvaṃkatā āyatiṃ anuppādadhammā, so vuccati
pannabhāro patitabhāro oropitabhāro samoro­pi­ta­bhāro nikkhittabhāro
paṭi­passad­dha­bhāro.

[]{#145 .sc}[]{#pts335 .pts}[]{#p_24Mn_1328 .ms}**Munī**ti monaṃ vuccati
ñāṇaṃ. Yā paññā pajānanā vicayo pavicayo dhammavicayo sallakkhaṇā
upalakkhaṇā ­pac­cupa­lak­khaṇā, paṇḍiccaṃ kosallaṃ nepuññaṃ vebhabyā
cintā upaparikkhā bhūri medhā parināyikā vipassanā sampajaññaṃ patodo
paññā paññindriyaṃ paññābalaṃ paññāsatthaṃ paññāpāsādo paññāāloko
paññāobhāso paññāpajjoto paññāratanaṃ amoho dhammavicayo sammādiṭṭhi.
Tena ñāṇena samannāgato muni monappatto.

[]{#146 .sc}[]{#p_24Mn_1329 .ms}Tīṇi moneyyāni---kāyamoneyyaṃ,
vacīmoneyyaṃ, manomoneyyaṃ. Katamaṃ kāyamoneyyaṃ? [Tividhānaṃ
kāya­ducca­ritā­naṃ]{#note565 .var
title="tividha­kāya­ducca­ritā­naṃ (mr)"} pahānaṃ kāyamoneyyaṃ, tividhaṃ
kāyasucaritaṃ kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā
kāyamoneyyaṃ, pariñ­ñā­saha­gato maggo kāyamoneyyaṃ, kāye chandarāgassa
pahānaṃ kāyamoneyyaṃ, kāya­saṅ­khā­ra­nirodho
catut­thaj­jhā­nasamā­patti kāyamoneyyaṃ---idaṃ kāyamoneyyaṃ.

[]{#147 .sc}[]{#p_24Mn_1330 .ms}Katamaṃ vacīmoneyyaṃ? Catubbidhānaṃ
vacī­ducca­ritā­naṃ pahānaṃ vacīmoneyyaṃ, catubbidhaṃ vacīsucaritaṃ
vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā vacīmoneyyaṃ,
pariñ­ñā­saha­gato maggo vacīmoneyyaṃ, vācāya chandarāgassa pahānaṃ
vacīmoneyyaṃ, vacī­saṅ­khā­ra­nirodho dutiyaj­jhā­nasamā­patti
vacīmoneyyaṃ---idaṃ vacīmoneyyaṃ.

[]{#148 .sc}[]{#p_24Mn_1331 .ms}Katamaṃ manomoneyyaṃ? Tividhānaṃ
mano­ducca­ritā­naṃ pahānaṃ manomoneyyaṃ, tividhaṃ manosucaritaṃ
manomoneyyaṃ, cittārammaṇe ñāṇaṃ manomoneyyaṃ, cittapariññā
manomoneyyaṃ, pariñ­ñā­saha­gato maggo manomoneyyaṃ, citte chandarāgassa
pahānaṃ manomoneyyaṃ, citta­saṅ­khā­ra­nirodho
saññā­ve­dayi­ta­nirodha­samā­patti manomoneyyaṃ---idaṃ manomoneyyaṃ.

> []{#149 .sc}[]{#p_24Mn_1332 .ms}"Kāyamuniṃ vācāmuniṃ,\
> mano­muni­ma­nāsa­vaṃ;\
> Muniṃ moneyya­sam­pannaṃ,\
> āhu sabbap­pahāyi­naṃ.
>
> []{#150 .sc}[]{#p_24Mn_1333 .ms}Kāyamuniṃ vācāmuniṃ,\
> mano­muni­ma­nāsa­vaṃ;\
> Muniṃ moneyya­sam­pannaṃ,\
> āhu ninhātapāpakan"ti.

[]{#151 .sc}[]{#pts336 .pts}[]{#p_24Mn_1334 .ms}Imehi tīhi moneyyehi
dhammehi samannāgatā cha [munino]{#note567 .var
title="munimunino (bj) | munayo (s1-3, pts1, mr)"}---agāramunino,
anagāramunino, sekhamunino, asekhamunino, paccekamunino,
[munimuninoti]{#note568 .var
title="munimunino (s1, pts1, mr) | munimunayo (s2, s3)"}. Katame
agāramunino? Ye te agārikā diṭṭhapadā viññātasāsanā---ime agāramunino.
Katame anagāramunino? Ye te pabbajitā diṭṭhapadā viññātasāsanā---ime
anagāramunino. Satta sekhā sekhamunino, arahanto asekhamunino.
Paccekabuddhā paccekamunino. Munimunino vuccanti tathāgatā arahanto
sammāsambuddhā.

> []{#152 .sc}[]{#p_24Mn_1335 .ms}"Na monena munī hoti,\
> mūḷharūpo aviddasu;\
> Yo ca tulaṃva paggayha,\
> varamādāya paṇḍito.
>
> []{#153 .sc}[]{#p_24Mn_1336 .ms}Pāpāni parivajjeti,\
> sa munī tena so muni;\
> Yo munāti ubho loke,\
> muni tena pavuccati.
>
> []{#154 .sc}[]{#p_24Mn_1337 .ms}Asatañca satañca ñatvā dhammaṃ,\
> Ajjhattaṃ bahiddhā ca sabbaloke;\
> Devamanussehi pūjito yo,\
> Saṅga­jāla­maticca so muni".

[]{#155 .sc}[]{#p_24Mn_1338 .ms}**Vippamutto**ti munino rāgā cittaṃ
muttaṃ vimuttaṃ suvimuttaṃ; dosā cittaṃ ... mohā cittaṃ muttaṃ vimuttaṃ
suvimuttaṃ ... pe ... sab­bā­kusa­lā­bhi­saṅ­khā­rehi cittaṃ muttaṃ
vimuttaṃ suvimuttanti---sa pannabhāro muni vippamutto.

[]{#156 .sc}[]{#pts337 .pts}[]{#p_24Mn_1339 .ms}**Na kappiyo nūparato na
patthiyoti bhagavā**ti. **Kappā**ti dve kappā---taṇhākappo ca
diṭṭhikappo ca ... pe ... ayaṃ taṇhākappo ... pe ... ayaṃ diṭṭhikappo.
Tassa taṇhākappo pahīno, diṭṭhikappo paṭinissaṭṭho; taṇhākappassa
pahīnattā diṭṭhikappassa paṭi­nissaṭ­ṭhattā taṇhākappaṃ vā diṭṭhikappaṃ
vā na kappeti na janeti na sañjaneti na nibbatteti
­nā­bhi­nib­bat­tetīti---na kappiyo. **Nūparato**ti. Sabbe
bālaputhujjanā rajjanti, puthuj­jana­kal­yāṇa­kaṃ upādāya satta sekhā
appattassa pattiyā anadhigatassa adhigamāya asacchikatassa
sacchikiriyāya āramanti viramanti paṭiviramanti, arahā ārato virato
paṭivirato nikkhanto nissaṭo vippamutto visaññutto vimariyā­di­ka­tena
cetasā viharatīti---na kappiyo nūparato. **Na patthiyo**ti. **Patthanā**
vuccati taṇhā. Yo rāgo sārāgo ... pe ... abhijjhā lobho akusalamūlaṃ.
Yassesā patthanā taṇhā pahīnā samucchinnā vūpasantā paṭipassaddhā
abhab­bup­pat­tikā ñāṇagginā daḍḍhā, so vuccati na patthiyo.

[]{#157 .sc}[]{#pts338 .pts}[]{#p_24Mn_1340 .ms}**Bhagavā**ti
gāra­vādhi­vacanaṃ. Api ca bhaggarāgoti bhagavā, bhaggadosoti bhagavā,
bhaggamohoti bhagavā, bhaggamānoti bhagavā, bhaggadiṭṭhīti bhagavā,
bhagga­kaṇḍa­koti bhagavā, bhaggakilesoti bhagavā, bhaji vibhaji
pavibhaji dhamma­rata­nanti bhagavā, bhavānaṃ antakaroti bhagavā,
bhāvitakāyo bhāvitasīlo bhāvitacitto bhāvitapaññoti bhagavā; bhaji vā
bhagavā arañña­vana­patthāni pantāni senāsanāni appasaddāni
appanigghosāni vijanavātāni ­manus­sa­rāhas­seyya­kāni
paṭi­sallā­na­sārup­pā­nīti bhagavā, bhāgī vā bhagavā
cīvara­piṇḍa­pāta­se­nāsa­na­gilāna­pac­ca­ya­bhesaj­ja­parik­khā­rā­nanti
bhagavā, bhāgī vā bhagavā attharasassa dhammarasassa vimuttirasassa
adhisīlassa adhicittassa adhipaññāyāti bhagavā, bhāgī vā bhagavā
catunnaṃ jhānānaṃ catunnaṃ appamaññānaṃ catunnaṃ arūpa­samā­pattī­nanti
bhagavā, bhāgī vā bhagavā aṭṭhannaṃ vimokkhānaṃ aṭṭhannaṃ
abhi­bhāyata­nā­naṃ navannaṃ anu­pubba­vihāra­samā­pattī­nanti bhagavā,
bhāgī vā bhagavā dasannaṃ saññā­bhāva­nā­naṃ dasannaṃ
kasiṇa­samā­pattī­naṃ ānā­pā­nassa­ti­samā­dhissa asubha­samā­patti­yāti
bhagavā, bhāgī vā bhagavā catunnaṃ sati­paṭṭhā­nā­naṃ catunnaṃ
sammap­pa­dhā­nā­naṃ catunnaṃ iddhipādānaṃ pañcannaṃ indriyānaṃ
pañcannaṃ balānaṃ sattannaṃ bojjhaṅgānaṃ ariyassa aṭṭhaṅgikassa
maggassāti bhagavā, bhāgī vā bhagavā dasannaṃ tathā­gata­balānaṃ
catunnaṃ vesārajjānaṃ catunnaṃ paṭi­sam­bhi­dā­naṃ channaṃ abhiññānaṃ
channaṃ bud­dha­dham­mā­nanti bhagavā, bhagavāti netaṃ nāmaṃ mātarā
kataṃ na pitarā kataṃ na bhātarā kataṃ na bhaginiyā kataṃ na
mittāmaccehi kataṃ na ñātisālohitehi kataṃ na samaṇab­rāhma­ṇehi kataṃ
na devatāhi kataṃ; vimok­khan­ti­ka­metaṃ buddhānaṃ bhagavantānaṃ
bodhiyā mūle saha sabbañ­ñu­tañ­ñāṇassa paṭilābhā sacchikā paññatti
yadidaṃ bhagavāti---na kappiyo nūparato na patthiyo iti bhagavā.

[]{#158 .sc}[]{#p_24Mn_1341 .ms}Tenāha bhagavā---

> []{#159 .sc}[]{#p_24Mn_1342 .ms}"Sa sabbadhammesu visenibhūto,\
> Yaṃ kiñci diṭṭhaṃ va sutaṃ mutaṃ vā;\
> Sa pannabhāro muni vippamutto,\
> Na kappiyo nūparato na patthiyo". [(Iti bhagavāti.)]{.gathaQuote}

[]{#160 .sc}[]{#p_24Mn_1343 .ms}Mahāb­yūha­sutta­niddeso terasamo.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
