::: {#text lang="pi"}
::: {#mnd1 .section .sutta}
::: {.hgroup}
Mahāniddesa

Aṭṭhakavagga

# 1. Kāma­sutta­niddesa
:::

[]{#1 .sc}[]{#p_24Mn_1 .ms}Namo tassa Bhagavato Arahato
Sammā­sambud­dhassa.

> []{#2 .sc}[]{#pts1 .pts}[]{#p_24Mn_2 .ms}[]{#msdiv1 .msdiv}**Kāmaṃ
> kāmayamānassa,**\
> **Tassa ce taṃ samijjhati;**\
> **Addhā pītimano hoti,**\
> **Laddhā macco yadicchati.**

[]{#3 .sc}[]{#p_24Mn_3 .ms}**Kāmaṃ kāmayamānassā**ti **kāmā**ti uddānato
dve kāmā---vatthukāmā ca kilesakāmā ca. Katame **vatthukāmā?** Manāpikā
rūpā manāpikā saddā manāpikā gandhā manāpikā rasā manāpikā phoṭṭhabbā;
attharaṇā [pāvuraṇā]{#note3 .var title="pāpuraṇā (bj, s1-3, pts1)"}
dāsidāsā ajeḷakā kukkuṭasūkarā hatthi­ga­vāssava­ḷavā khettaṃ vatthu
hiraññaṃ suvaṇṇaṃ gāmani­gama­rāja­dhāniyo raṭṭhañca janapado ca koso ca
koṭṭhāgārañca, yaṃ kiñci rajanīyaṃ vatthu--- vatthukāmā.

[]{#4 .sc}[]{#pts2 .pts}[]{#p_24Mn_4 .ms}Api ca atītā kāmā anāgatā kāmā
paccuppannā kāmā; ajjhattā kāmā bahiddhā kāmā ajjhat­ta­bahid­dhā kāmā;
hīnā kāmā majjhimā kāmā paṇītā kāmā; āpāyikā kāmā mānusikā kāmā dibbā
kāmā; paccupaṭṭhitā kāmā nimmitā kāmā animmitā kāmā paranimmitā kāmā;
pariggahitā kāmā apariggahitā kāmā mamāyitā kāmā amamāyitā kāmā; sabbepi
kāmāvacarā dhammā, sabbepi rūpāvacarā dhammā, sabbepi arūpāvacarā
dhammā, taṇhāvatthukā taṇhārammaṇā kāmanīyaṭṭhena rajanīyaṭṭhena
madanīyaṭṭhena kāmā---ime vuccanti vatthukāmā.

[]{#5 .sc}[]{#p_24Mn_5 .ms}Katame **kilesakāmā?** Chando kāmo rāgo kāmo
chandarāgo kāmo; saṅkappo kāmo rāgo kāmo saṅkapparāgo kāmo; yo kāmesu
kāmacchando kāmarāgo kāmanandī kāmataṇhā kāmasneho kāmapariḷāho
kāmamucchā kāmajjhosānaṃ kāmogho kāmayogo kāmupādānaṃ
kāmacchan­da­nīvara­ṇaṃ.

> []{#6 .sc}[]{#p_24Mn_6 .ms}"Addasaṃ kāma te mūlaṃ,\
> Saṅkappā kāma jāyasi;\
> Na taṃ ­saṅkap­pa­yissāmi,\
> Evaṃ kāma [na hehisī"ti]{#note4 .var
> title="na hehisi (s2, s3) | na hohisīti (pts1, c1)"}.---

[]{#7 .sc}[]{#p_24Mn_7 .ms}Ime vuccanti kilesakāmā. **Kāmayamānassā**ti
kāmayamānassa icchamānassa sādiyamānassa pat­thayamā­nassa pihayamānassa
abhi­jappa­mānas­sāti---kāmaṃ kāmayamānassa.

[]{#8 .sc}[]{#p_24Mn_8 .ms}**Tassa ce taṃ samijjhatī**ti. **Tassa ce**ti
tassa khattiyassa vā brāhmaṇassa vā vessassa vā suddassa vā gahaṭṭhassa
vā pabbajitassa vā devassa vā manussassa vā. **Tan**ti vatthukāmā
vuccanti---manāpikā rūpā manāpikā saddā manāpikā gandhā manāpikā rasā
manāpikā phoṭṭhabbā. **Samijjhatī**ti ijjhati samijjhati labhati
paṭilabhati adhigacchati vindatīti---tassa ce taṃ samijjhati.

[]{#9 .sc}[]{#pts3 .pts}[]{#p_24Mn_9 .ms}**Addhā pītimano hotī**ti.
**Addhā**ti ekaṃsavacanaṃ nis­saṃsa­ya­vacanaṃ nik­kaṅ­khā­vacanaṃ
advej­jha­vacanaṃ adveḷ­haka­vacanaṃ niyogavacanaṃ apaṇṇa­ka­vacanaṃ
avat­thāpa­na­vacana­metaṃ--- addhāti. **Pītī**ti yā
pañca­kā­maguṇa­paṭi­sañ­ñuttā pīti pāmujjaṃ āmodanā pamodanā hāso
pahāso vitti tuṭṭhi odagyaṃ attamanatā abhipharaṇatā cittassa.
**Mano**ti yaṃ cittaṃ mano mānasaṃ hadayaṃ paṇḍaraṃ mano manāyatanaṃ
manindriyaṃ viññāṇaṃ viññā­ṇak­khan­dho tajjā mano­viñ­ñā­ṇa­dhātu, ayaṃ
vuccati mano. Ayaṃ mano imāya pītiyā sahagato hoti sahajāto saṃsaṭṭho
sampayutto ekuppādo ekanirodho ekavatthuko ekārammaṇo. **Pītimano
hotī**ti pītimano hoti tuṭṭhamano haṭṭhamano pahaṭṭhamano attamano
udaggamano muditamano pamoditamano hotīti---addhā pītimano hoti.

[]{#10 .sc}[]{#p_24Mn_10 .ms}**Laddhā macco yadicchatī**ti. **Laddhā**ti
labhitvā paṭilabhitvā adhigantvā vinditvā. **Macco**ti satto naro mānavo
poso puggalo jīvo [jāgu]{#note5 .var
title="jagu (si, mr) | jātu (s1-3) | jagū (pts1)"} jantu [indagu]{#note6
.var title="indagū (bj, s1-3, pts1)"} manujo. **Yadicchatī**ti yaṃ
icchati yaṃ sādiyati yaṃ pattheti yaṃ piheti yaṃ abhijappati, rūpaṃ vā
saddaṃ vā gandhaṃ vā rasaṃ vā phoṭṭhabbaṃ vāti, laddhā macco yadicchati.

[]{#11 .sc}[]{#p_24Mn_11 .ms}Tenāha bhagavā---

> []{#12 .sc}[]{#p_24Mn_12 .ms}"Kāmaṃ kāmayamānassa,\
> tassa ce taṃ samijjhati;\
> Addhā pītimano hoti,\
> laddhā macco yadicchatī"ti.
>
> []{#13 .sc}[]{#p_24Mn_13 .ms}[]{#msdiv2 .msdiv}**Tassa ce
> kāmayānassa,**\
> **chandajātassa jantuno;**\
> **Te kāmā parihāyanti,**\
> **sallaviddhova ruppati.**

[]{#14 .sc}[]{#pts4 .pts}[]{#p_24Mn_14 .ms}**Tassa ce kāmayānassā**ti.
**Tassa ce**ti tassa khattiyassa vā brāhmaṇassa vā vessassa vā suddassa
vā gahaṭṭhassa vā pabbajitassa vā devassa vā manussassa vā.
**Kāmayānassā**ti kāme icchamānassa sādiyamānassa pat­thayamā­nassa
pihayamānassa abhi­jappa­mānassa. Atha vā kāmataṇhāya yāyati niyyati
vuyhati saṃharīyati. Yathā hatthiyānena vā assayānena vā goyānena vā
ajayānena vā meṇḍayānena vā oṭṭhayānena vā kharayānena vā yāyati niyyati
vuyhati saṃharīyati; evamevaṃ kāmataṇhāya yāyati niyyati vuyhati
saṃharīyatīti---tassa ce kāmayānassa.

[]{#15 .sc}[]{#p_24Mn_15 .ms}**Chandajātassa jantuno**ti. **Chando**ti
yo kāmesu kāmacchando kāmarāgo kāmanandī kāmataṇhā kāmasneho
kāmapariḷāho kāmamucchā kāmajjhosānaṃ kāmogho kāmayogo kāmupādānaṃ
kāmacchan­da­nīvara­ṇaṃ, tassa so kāmacchando jāto hoti sañjāto nibbatto
abhinibbatto pātubhūto. **Jantuno**ti sattassa narassa mānavassa posassa
puggalassa jīvassa jāgussa jantussa indagussa
manujassāti---chandajātassa jantuno.

[]{#16 .sc}[]{#pts5 .pts}[]{#p_24Mn_16 .ms}**Te kāmā
parihāyantī**ti---te vā kāmā parihāyanti, so vā kāmehi parihāyati.
Kathaṃ te kāmā parihāyanti? Tassa tiṭṭhantasseva te bhoge rājāno vā
haranti, corā vā haranti, aggi vā dahati, udakaṃ vā vahati, appiyā vā
dāyādā haranti, nihitaṃ vā nādhigacchati, duppayuttā vā kammantā
bhijjanti, kule vā kulaṅgāro uppajjati, yo te bhoge vikirati
[vidhamati]{#note9 .var title="vidhameti (s1-3, pts1)"} viddhaṃseti
aniccatāyeva aṭṭhamī. Evaṃ te kāmā hāyanti parihāyanti paridhaṃsenti
paripatanti antaradhāyanti vippalujjanti. Kathaṃ so kāmehi parihāyati?
Tiṭṭhanteva te bhoge so cavati marati vippalujjati. Evaṃ so kāmehi
hāyati parihāyati paridhaṃsati paripatati antaradhāyati vippalujjati.

> []{#17 .sc}[]{#p_24Mn_17 .ms}Corā haranti rājāno,\
> aggi dahati nassati;\
> [Atha antena jahati]{#note10 .var
> title="atho antena jahati (s1-3) | asahantena dahati (mr)"},\
> sarīraṃ sapariggahaṃ;\
> Etadaññāya medhāvī,\
> bhuñjetha ca dadetha ca.

[]{#18 .sc}[]{#p_24Mn_18 .ms}Datvā ca bhutvā ca yathānubhāvaṃ, anindito
saggamupeti ṭhānanti, te kāmā parihāyanti.

[]{#19 .sc}[]{#p_24Mn_19 .ms}**Sallaviddhova ruppatī**ti. Yathā
ayomayena vā sallena viddho, aṭṭhimayena vā sallena dantamayena vā
sallena visāṇamayena vā sallena kaṭṭhamayena vā sallena viddho ruppati
kuppati ghaṭṭīyati pīḷīyati, byādhito domanassito hoti,
[evamevaṃ]{#note11 .var title="evameva (bj, s1-3, pts1, c1)"}
vatthukāmānaṃ vipari­ṇāmañ­ñathā­bhāvā uppajjanti
soka­pari­deva­duk­kha­do­manas­supāyāsā. So kāmasallena ca sokasallena
ca viddho, ruppati kuppati ghaṭṭīyati pīḷīyati byādhito domanassito
hotīti---sallaviddhova ruppati.

[]{#20 .sc}[]{#p_24Mn_20 .ms}Tenāha bhagavā---

> []{#21 .sc}[]{#p_24Mn_21 .ms}"Tassa ce kāmayānassa,\
> chandajātassa jantuno;\
> Te kāmā parihāyanti,\
> sallaviddhova ruppatī"ti.
>
> []{#22 .sc}[]{#pts6 .pts}[]{#p_24Mn_22 .ms}[]{#msdiv3 .msdiv}**Yo kāme
> parivajjeti,**\
> **sappasseva padā siro;**\
> **Somaṃ visattikaṃ loke,**\
> **sato samativattati.**

[]{#23 .sc}[]{#pts7 .pts}[]{#p_24Mn_23 .ms}**Yo kāme parivajjetī**ti.
**Yo**ti yo yādiso yathāyutto yathāvihito yathāpakāro yaṃṭhānappatto
yaṃ­dhamma­saman­nā­gato khattiyo vā brāhmaṇo vā vesso vā suddo vā
gahaṭṭho vā pabbajito vā devo vā manusso vā. **Kāme parivajjetī**ti.
**Kāmā**ti uddānato dve kāmā---vatthukāmā ca kilesakāmā ca ... pe ...
ime vuccanti vatthukāmā ... pe ... ime vuccanti kilesakāmā. **Kāme
parivajjetī**ti dvīhi kāraṇehi kāme parivajjeti---vikkhambhanato vā
samucchedato vā. Kathaṃ vikkhambhanato kāme parivajjeti? "
Aṭṭhi­kaṅ­kalū­pamā kāmā appassā­daṭ­ṭhenā"ti passanto vikkhambhanato
kāme parivajjeti, "maṃsapesūpamā kāmā bahu­sādhāra­ṇaṭ­ṭhenā"ti passanto
vikkhambhanato kāme parivajjeti, "tiṇukkūpamā kāmā anuda­hanaṭ­ṭhenā"ti
passanto vikkhambhanato kāme parivajjeti, "aṅgārakāsūpamā kāmā
mahā­pari­ḷāhaṭ­ṭhenā"ti passanto vikkhambhanato kāme parivajjeti,
"supinakūpamā kāmā ittara­paccu­paṭṭhā­naṭ­ṭhenā"ti passanto
vikkhambhanato kāme parivajjeti, "yācitakūpamā kāmā
tāva­kālikaṭ­ṭhenā"ti passanto vikkhambhanato kāme parivajjeti,
"rukkha­phalū­pamā kāmā sam­bhañ­jana­pari­bhañ­janaṭ­ṭhenā"ti passanto
vikkhambhanato kāme parivajjeti, "asisūnūpamā kāmā
[adhi­kuṭṭanaṭ­ṭhenā"ti]{#note14 .var
title="adhi­kanta­naṭ­ṭhenāti (s1-3) | adhi­kuṭṭanat­thenāti (pts1)"}
passanto vikkhambhanato kāme parivajjeti, "sattisūlūpamā kāmā
vini­vijjha­naṭ­ṭhenā"ti passanto vikkhambhanato kāme parivajjeti,
"sappasirūpamā kāmā sap­pa­ṭibha­yaṭ­ṭhenā"ti passanto vikkhambhanato
kāme parivajjeti, "aggik­khan­dhūpamā kāmā mahābhitā­pa­naṭ­ṭhenā"ti
passanto vikkhambhanato kāme parivajjeti.

[]{#24 .sc}[]{#p_24Mn_24 .ms}Buddhānussatiṃ bhāventopi vikkhambhanato
kāme parivajjeti, dhammānussatiṃ bhāventopi ... pe ... saṃghānussatiṃ
bhāventopi ... sīlānussatiṃ bhāventopi ... cāgānussatiṃ bhāventopi ...
devatānussatiṃ bhāventopi ... [ānāpānassatiṃ]{#note15 .var
title="ānāpānasatiṃ (bj) | ānāpāṇassatiṃ (pts1)"} bhāventopi ...
maraṇassatiṃ bhāventopi ... kāyagatāsatiṃ bhāventopi ...
upa­sa­mānus­sa­tiṃ bhāventopi vikkhambhanato kāme parivajjeti.

[]{#25 .sc}[]{#p_24Mn_25 .ms}Paṭhamaṃ jhānaṃ bhāventopi vikkhambhanato
kāme parivajjeti ... pe ... dutiyaṃ jhānaṃ bhāventopi ... tatiyaṃ jhānaṃ
bhāventopi ... catutthaṃ jhānaṃ bhāventopi ...
ākāsānañ­cāyata­na­samā­pattiṃ bhāventopi ...
viñ­ñā­ṇañ­cāyata­na­samā­pattiṃ bhāventopi ...
ākiñ­cañ­ñā­yatana­samā­pattiṃ bhāventopi ...
neva­saññā­nā­saññāya­tana­samā­pattiṃ bhāventopi vikkhambhanato kāme
parivajjeti. Evaṃ vikkhambhanato kāme parivajjeti.

[]{#26 .sc}[]{#p_24Mn_26 .ms}Kathaṃ samucchedato kāme parivajjeti?
Sotā­patti­maggaṃ bhāventopi apāyagamanīye kāme samucchedato
parivajjeti, sakadā­gāmi­maggaṃ bhāventopi oḷārike kāme samucchedato
parivajjeti, anāgāmimaggaṃ bhāventopi anusahagate kāme samucchedato
parivajjeti, arahattamaggaṃ bhāventopi sabbena sabbaṃ sabbathā sabbaṃ
asesaṃ nissesaṃ samucchedato kāme parivajjeti. Evaṃ samucchedato kāme
parivajjetīti---yo kāme parivajjeti.

[]{#27 .sc}[]{#pts8 .pts}[]{#p_24Mn_27 .ms}**Sappasseva padā siro**ti.
**Sappo** vuccati ahi. Kenaṭṭhena sappo? Saṃsappanto gacchatīti sappo;
bhujanto gacchatīti bhujago; urena gacchatīti urago; pannasiro
gacchatīti pannago; sirena [supatīti]{#note16 .var
title="sappatīti (mr)"} [sarīsapo]{#note17 .var
title="siriṃsapo (bj, pts1) | sirisapo (s1-3)"}; bile sayatīti bilāsayo;
guhāyaṃ sayatīti guhāsayo; dāṭhā tassa āvudhoti dāṭhāvudho; visaṃ tassa
ghoranti ghoraviso; jivhā tassa duvidhāti dvijivho; dvīhi jivhāhi rasaṃ
sāyatīti dvirasaññū. Yathā puriso jīvitukāmo amaritukāmo sukhakāmo
duk­kha­paṭik­kūlo pādena sappasiraṃ vajjeyya vivajjeyya parivajjeyya
abhinivajjeyya; evamevaṃ sukhakāmo duk­kha­paṭik­kūlo kāme vajjeyya
vivajjeyya parivajjeyya abhi­nivaj­jeyyāti---sappasseva padā siro.

[]{#28 .sc}[]{#pts9 .pts}[]{#p_24Mn_28 .ms}**Somaṃ visattikaṃ loke, sato
samativattatī**ti. **So**ti yo kāme parivajjeti. Visattikā vuccati
taṇhā. Yo rāgo sārāgo anunayo anurodho nandī nandirāgo, cittassa sārāgo
icchā mucchā ajjhosānaṃ gedho [paligedho]{#note19 .var
title="paḷigedho (bj)"} saṅgo paṅko, ejā māyā janikā sañjananī sibbinī
jālinī saritā visattikā, suttaṃ visatā [āyūhinī]{#note20 .var
title="āyūhanī (bj, s1-3, pts1)"} dutiyā paṇidhi bhavanetti, vanaṃ
vanatho sandhavo sneho apekkhā paṭibandhu, āsā āsīsanā āsīsitattaṃ,
rūpāsā saddāsā gandhāsā rasāsā phoṭṭhabbāsā, lābhāsā dhanāsā puttāsā
jīvitāsā, jappā pajappā abhijappā jappanā jappitattaṃ loluppaṃ
loluppāyanā loluppā­yi­tattaṃ pucchañjikatā sādhukamyatā, adhammarāgo
visamalobho nikanti nikāmanā patthanā pihanā sampatthanā, kāmataṇhā
bhavataṇhā vibhavataṇhā, rūpataṇhā arūpataṇhā nirodhataṇhā, rūpataṇhā
saddataṇhā gandhataṇhā rasataṇhā ­phoṭṭhab­ba­taṇhā dhammataṇhā, ogho
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ, upakkileso
anusayo pariyuṭṭhānaṃ latā vevicchaṃ, dukkhamūlaṃ dukkhanidānaṃ
dukkhappabhavo mārapāso mārabaḷisaṃ māravisayo, taṇhānadī taṇhājālaṃ
taṇhāgaddūlaṃ taṇhāsamuddo abhijjhā lobho akusalamūlaṃ.

[]{#29 .sc}[]{#p_24Mn_29 .ms}**Visattikā**ti. Kenaṭṭhena visattikā?
Visatāti visattikā; visālāti visattikā; visaṭāti visattikā; visakkatīti
visattikā; visaṃharatīti visattikā; visaṃvādikāti visattikā; visamūlāti
visattikā; visaphalāti visattikā; visa­pari­bho­goti visattikā; visālā
vā pana sā taṇhā rūpe sadde gandhe rase phoṭṭhabbe, kule gaṇe āvāse
lābhe yase, pasaṃsāya sukhe cīvare piṇḍapāte senāsane
gilāna­pac­ca­ya­bhesaj­ja­parik­khāre, kāmadhātuyā rūpadhātuyā
arūpadhātuyā, kāmabhave rūpabhave arūpabhave, saññābhave asaññābhave
neva­saññā­nā­saññā­bhave, ekavokārabhave catuvo­kāra­bhave
pañca­vo­kāra­bhave, atīte anāgate paccuppanne,
diṭṭha­suta­mu­taviñ­ñātab­besu dhammesu visaṭā vitthatāti visattikā.

[]{#30 .sc}[]{#p_24Mn_30 .ms}**Loke**ti apāyaloke manussaloke devaloke,
khandhaloke dhātuloke āyatanaloke. **Sato**ti catūhi kāraṇehi
sato---kāye kāyānupas­sanā­sati­paṭṭhā­naṃ bhāvento sato, vedanāsu ...
citte ... dhammesu dhammā­nu­passa­nā­sati­paṭṭhā­naṃ bhāvento sato.

[]{#31 .sc}[]{#pts10 .pts}[]{#p_24Mn_31 .ms}Aparehipi catūhi kāraṇehi
sato---asati­pari­vajja­nāya sato, sati­karaṇī­yā­naṃ dhammānaṃ katattā
sato, sati­pari­bandhā­naṃ dhammānaṃ hatattā sato, satinimittānaṃ
dhammānaṃ asammuṭṭhattā sato.

[]{#32 .sc}[]{#p_24Mn_32 .ms}Aparehipi catūhi kāraṇehi sato---satiyā
samannāgatattā sato, satiyā vasitattā sato, satiyā pāguññatāya sato,
satiyā [apac­coro­ha­ṇa­tāya]{#note23 .var
title="apac­co­ropa­na­tāya (bj)"} sato.

[]{#33 .sc}[]{#p_24Mn_33 .ms}Aparehipi catūhi kāraṇehi sato---sattattā
sato, santattā sato, samitattā sato, santa­dhamma­saman­nā­gatattā sato.
Buddhā­nus­satiyā sato, dham­mānus­satiyā sato, saṃ­ghānus­satiyā sato,
sīlānussatiyā sato, cāgānussatiyā sato, deva­tānus­satiyā sato,
ānāpānassatiyā sato, maraṇassatiyā sato, kāyagatāsatiyā sato,
upa­sa­mānus­sa­tiyā sato. Yā sati anussati paṭissati sati saraṇatā
dhāraṇatā apilāpanatā asammussanatā sati satindriyaṃ satibalaṃ sammāsati
sati­sam­boj­jhaṅgo ekāyanamaggo, ayaṃ vuccati sati. Imāya satiyā upeto
hoti samupeto upagato samupagato upapanno samupapanno samannāgato, so
vuccati sato.

[]{#34 .sc}[]{#p_24Mn_34 .ms}**Somaṃ visattikaṃ loke, sato
samativattatī**ti. Loke vā sā visattikā, loke vā taṃ visattikaṃ sato
tarati uttarati patarati samatikkamati vītivattatīti---somaṃ visattikaṃ
loke, sato samativattati.

[]{#35 .sc}[]{#p_24Mn_35 .ms}Tenāha bhagavā---

> []{#36 .sc}[]{#p_24Mn_36 .ms}"Yo kāme parivajjeti,\
> sappasseva padā siro;\
> Somaṃ visattikaṃ loke,\
> sato samativattatī"ti.
>
> []{#37 .sc}[]{#p_24Mn_37 .ms}[]{#msdiv4 .msdiv}**Khettaṃ vatthuṃ
> hiraññaṃ vā,**\
> **Gavāssaṃ dāsaporisaṃ;**\
> **Thiyo bandhū puthu kāme,**\
> **Yo naro anugijjhati.**

[]{#38 .sc}[]{#pts11 .pts}[]{#p_24Mn_38 .ms}**Khettaṃ vatthuṃ hiraññaṃ
vā**ti. **Khettan**ti sālikkhettaṃ vīhikkhettaṃ muggakkhettaṃ
māsakkhettaṃ yavakkhettaṃ godhumak­khettaṃ tilakkhettaṃ. **Vatthun**ti
gharavatthuṃ koṭṭha­ka­vatthuṃ purevatthuṃ pacchāvatthuṃ ārāmavatthuṃ
vihāravatthuṃ. **Hiraññan**ti hiraññaṃ vuccati kahāpaṇoti---khettaṃ
vatthuṃ hiraññaṃ vā.

[]{#39 .sc}[]{#p_24Mn_39 .ms}**Gavāssaṃ dāsaporisan**ti. **Gavan**ti
[gavā]{#note26 .var title="gāvo (s1-3, pts1, mr)"} vuccanti. **Assā**ti
pasukādayo vuccanti. **Dāsā**ti cattāro dāsā---antojātako dāso,
dhanakkītako dāso, sāmaṃ vā dāsabyaṃ upeti, akāmako vā dāsavisayaṃ
upeti.

> []{#40 .sc}[]{#p_24Mn_40 .ms}"Āmāya dāsāpi bhavanti heke,\
> Dhanena kītāpi bhavanti dāsā;\
> Sāmañca eke upayanti dāsyaṃ,\
> Bhayāpanuṇṇāpi bhavanti dāsā"ti.

[]{#41 .sc}[]{#p_24Mn_41 .ms}**Purisā**ti tayo purisā---bhatakā,
kammakarā, upajīvinoti---gavāssaṃ dāsaporisaṃ.

[]{#42 .sc}[]{#p_24Mn_42 .ms}**Thiyo bandhū puthu kāme**ti. **Thiyo**ti
itthipariggaho vuccati. **Bandhū**ti cattāro bandhū---ñātibandhavāpi
bandhu, gotta­bandha­vāpi bandhu, manta­bandha­vāpi bandhu,
sippa­bandha­vāpi bandhu. **Puthu kāme**ti bahū kāme. Ete puthu kāmā
manāpikā rūpā ... pe ... manāpikā phoṭṭhabbāti---thiyo bandhū puthu
kāme.

[]{#43 .sc}[]{#pts12 .pts}[]{#p_24Mn_43 .ms}**Yo naro anugijjhatī**ti.
**Yo**ti yo yādiso yathāyutto yathāvihito yathāpakāro yaṃṭhānappatto
yaṃ­dhamma­saman­nā­gato khattiyo vā brāhmaṇo vā vesso vā suddo vā
gahaṭṭho vā pabbajito vā devo vā manusso vā. **Naro**ti satto naro
mānavo poso puggalo jīvo jāgu jantu indagu manujo. **Anugijjhatī**ti
kilesakāmena vatthukāmesu gijjhati anugijjhati paligijjhati
palibajjhatīti--- yo naro anugijjhati.

[]{#44 .sc}[]{#p_24Mn_44 .ms}Tenāha bhagavā---

> []{#45 .sc}[]{#p_24Mn_45 .ms}"Khettaṃ vatthuṃ hiraññaṃ vā,\
> gavāssaṃ dāsaporisaṃ;\
> Thiyo bandhū puthu kāme,\
> yo naro anugijjhatī"ti.
>
> []{#46 .sc}[]{#p_24Mn_46 .ms}[]{#msdiv5 .msdiv}**Abalā naṃ
> balīyanti,**\
> **maddantenaṃ parissayā;**\
> **Tato naṃ dukkhamanveti,**\
> **nāvaṃ bhinna­mi­vodakaṃ.**

[]{#47 .sc}[]{#p_24Mn_47 .ms}**Abalā naṃ balīyantī**ti. **Abalā**ti
abalā kilesā dubbalā appabalā appathāmakā hīnā nihīnā [()]{#note29 .var
title="(parihīnā) (bj, s1-3, pts1)"} omakā lāmakā chatukkā parittā. Te
kilesā taṃ puggalaṃ sahanti parisahanti abhibhavanti ajjhottharanti
pariyādiyanti maddantīti, evampi abalā naṃ balīyanti. Atha vā abalaṃ
puggalaṃ dubbalaṃ appabalaṃ appathāmakaṃ hīnaṃ nihīnaṃ omakaṃ lāmakaṃ
chatukkaṃ parittaṃ, yassa natthi saddhābalaṃ vīriyabalaṃ satibalaṃ
samādhibalaṃ paññābalaṃ hiribalaṃ ottappabalaṃ. Te kilesā taṃ puggalaṃ
sahanti parisahanti abhibhavanti ajjhottharanti pariyādiyanti
maddantīti---evampi abalā naṃ balīyantīti.

[]{#48 .sc}[]{#pts13 .pts}[]{#p_24Mn_48 .ms}**Maddantenaṃ parissayā**ti.
Dve parissayā---pākaṭa­pa­rissayā ca paṭicchan­na­pa­rissayā ca. Katame
**pākaṭa­pa­rissayā**? Sīhā byagghā dīpī acchā taracchā kokā
[mahiṃsā]{#note31 .var title="gomahisā (bj, s1-3, pts1)"} hatthī [ahī
vicchikā]{#note32 .var
title="ahi vicchikā (s1-3) | ahivicchikā (pts1, c1)"} satapadī, corā vā
assu mānavā vā katakammā vā akatakammā vā, cakkhurogo sotarogo ghānarogo
jivhārogo kāyarogo sīsarogo kaṇṇarogo mukharogo dantarogo, kāso sāso
pināso ḍāho jaro, kucchirogo mucchā pakkhandikā sūlā visūcikā, kuṭṭhaṃ
gaṇḍo kilāso soso apamāro, daddu kaṇḍu kacchu [rakhasā]{#note33 .var
title="rakkhasā (mr)"} vitacchikā lohitapittaṃ, madhumeho aṃsā piḷakā
bhagandalā, pitta­sa­muṭṭhānā ābādhā semha­sa­muṭṭhānā ābādhā
vātasamuṭṭhānā ābādhā sannipātikā ābādhā utupariṇāmajā ābādhā
visama­pari­hārajā ābādhā, opakkamikā ābādhā kammavipākajā ābādhā, sītaṃ
uṇhaṃ jighacchā pipāsā uccāro passāvo
ḍaṃsa­ma­kasavā­tātapa­sarīsa­pa­samphassā iti vā---ime vuccanti
pākaṭa­pa­rissayā.

[]{#49 .sc}[]{#p_24Mn_49 .ms}Katame **paṭicchan­na­pa­rissayā**?
Kāyaduccaritaṃ vacīduccaritaṃ manoduccaritaṃ, kāmacchan­da­nīvara­ṇaṃ
­byāpā­da­nīvara­ṇaṃ thina­middha­nīvara­ṇaṃ
uddhac­ca­kukkuc­ca­nīvara­ṇaṃ vici­kicchā­nīvara­ṇaṃ, rāgo doso moho
kodho upanāho makkho paḷāso issā macchariyaṃ, māyā sāṭheyyaṃ thambho
sārambho māno atimāno mado pamādo, sabbe kilesā sabbe duccaritā sabbe
darathā sabbe pariḷāhā sabbe santāpā sab­bā­kusa­lā­bhi­saṅ­khārā---ime
vuccanti paṭicchan­na­pa­rissayā.

[]{#50 .sc}[]{#pts14 .pts}[]{#p_24Mn_50 .ms}**Parissayā**ti kenaṭṭhena
parissayā? Parisahantīti parissayā, parihānāya saṃvattantīti parissayā,
tatrāsayāti parissayā. Kathaṃ parisahantīti parissayā? Te parissayā taṃ
puggalaṃ sahanti parisahanti abhibhavanti ajjhottharanti pariyādiyanti
maddanti. Evaṃ parisahantīti parissayā. Kathaṃ parihānāya saṃvattantīti
parissayā? Te parissayā kusalānaṃ dhammānaṃ antarāyāya parihānāya
saṃvattanti. Katamesaṃ kusalānaṃ dhammānaṃ? Sammā­paṭi­padāya
anu­loma­paṭi­padāya apac­canī­ka­paṭi­padāya avi­ruddha­paṭi­padāya
anvat­tha­paṭi­padāya dhammā­nu­dhamma­paṭi­padāya, sīlesu
pari­pūri­kāritāya indriyesu guttadvāratāya bhojane mattaññutāya,
jāgari­yā­nuyogassa sati­sam­pajañ­ñassa, catunnaṃ sati­paṭṭhā­nā­naṃ
bhāva­nā­nuyogassa catunnaṃ sammap­pa­dhā­nā­naṃ bhāva­nā­nuyogassa
catunnaṃ iddhipādānaṃ bhāva­nā­nuyogassa, pañcannaṃ indriyānaṃ
bhāva­nā­nuyogassa pañcannaṃ balānaṃ bhāva­nā­nuyogassa, sattannaṃ
bojjhaṅgānaṃ bhāva­nā­nuyogassa ariyassa aṭṭhaṅgikassa maggassa
bhāva­nā­nuyogassa---imesaṃ kusalānaṃ dhammānaṃ antarāyāya parihānāya
saṃvattanti. Evaṃ parihānāya saṃvattantīti---parissayā.

[]{#51 .sc}[]{#p_24Mn_51 .ms}Kathaṃ tatrāsayāti parissayā? Tatthete
pāpakā akusalā dhammā uppajjanti atta­bhāva­sannis­sayā. Yathā bile
bilāsayā pāṇā sayanti, dake dakāsayā pāṇā sayanti, vane vanāsayā pāṇā
sayanti, rukkhe rukkhāsayā pāṇā sayanti, evamevaṃ tatthete pāpakā
akusalā dhammā uppajjanti atta­bhāva­sannis­sayā. Evampi
tatrāsayāti---parissayā.

[]{#52 .sc}[]{#p_24Mn_52 .ms}Vuttañhetaṃ bhagavatā---

[]{#53 .sc}[]{#p_24Mn_53 .ms}"Sāntevāsiko, bhikkhave, bhikkhu sācariyako
dukkhaṃ na phāsu viharati. Kathañca, bhikkhave, bhikkhu sāntevāsiko
sācariyako dukkhaṃ na phāsu viharati? Idha, bhikkhave, bhikkhuno
cakkhunā rūpaṃ disvā uppajjanti ye pāpakā akusalā dhammā sarasaṅkappā
saṃyojaniyā, tyassa anto vasanti anvāsavanti pāpakā akusalā
dhammāti---tasmā sāntevāsikoti vuccati. Te naṃ samudācaranti.
Samudācaranti naṃ pāpakā akusalā dhammāti---tasmā sācariyakoti vuccati.

[]{#54 .sc}[]{#pts15 .pts}[]{#p_24Mn_54 .ms}Puna caparaṃ, bhikkhave,
bhikkhuno sotena saddaṃ sutvā, ghānena gandhaṃ ghāyitvā, jivhāya rasaṃ
sāyitvā, kāyena phoṭṭhabbaṃ phusitvā, manasā dhammaṃ viññāya uppajjanti
ye pāpakā akusalā dhammā sarasaṅkappā saṃyojaniyā, tyassa anto vasanti
anvāsavanti pāpakā akusalā dhammāti---tasmā sāntevāsikoti vuccati. Te
naṃ samudācaranti. Samudācaranti naṃ pāpakā akusalā dhammāti---tasmā
sācariyakoti vuccati. Evaṃ kho, bhikkhave, bhikkhu sāntevāsiko
sācariyako dukkhaṃ na phāsu viharatī"ti. Evampi tatrāsayāti---parissayā.

[]{#55 .sc}[]{#p_24Mn_55 .ms}Vuttañhetaṃ bhagavatā---

[]{#56 .sc}[]{#p_24Mn_56 .ms}"Tayome, bhikkhave,
antarāmalā---antarāamittā antarāsapattā antarāvadhakā
anta­rāpaccat­thikā. Katame tayo? Lobho, bhikkhave, [antarāmalo]{#note36
.var title="antarāmalaṃ (bj, pts1, c1)"} antarāamitto antarāsapatto
antarāvadhako anta­rāpaccat­thiko. Doso ... pe ... moho, bhikkhave,
antarāmalo antarāamitto antarāsapatto antarāvadhako anta­rāpaccat­thiko.
Ime kho, bhikkhave, tayo antarāmalā---antarāamittā antarāsapattā
antarāvadhakā anta­rāpaccat­thikā.

> []{#57 .sc}[]{#p_24Mn_57 .ms}Anatthajanano lobho,\
> lobho cittappakopano;\
> Bhayamantarato jātaṃ,\
> taṃ jano nāvabujjhati.
>
> []{#58 .sc}[]{#p_24Mn_58 .ms}Luddho atthaṃ na jānāti,\
> luddho dhammaṃ na passati;\
> [Andhantamaṃ]{#note37 .var title="andhatamaṃ (s1-3, mr)"} tadā hoti,\
> yaṃ lobho sahate naraṃ.
>
> []{#59 .sc}[]{#p_24Mn_59 .ms}Anatthajanano doso,\
> doso cittappakopano;\
> Bhayamantarato jātaṃ,\
> taṃ jano nāvabujjhati.
>
> []{#60 .sc}[]{#p_24Mn_60 .ms}Kuddho atthaṃ na jānāti,\
> kuddho dhammaṃ na passati;\
> Andhantamaṃ tadā hoti,\
> yaṃ doso sahate naraṃ.
>
> []{#61 .sc}[]{#pts16 .pts}[]{#p_24Mn_61 .ms}Anatthajanano moho,\
> moho cittappakopano;\
> Bhayamantarato jātaṃ,\
> taṃ jano nāvabujjhati.
>
> []{#62 .sc}[]{#p_24Mn_62 .ms}Mūḷho atthaṃ na jānāti,\
> mūḷho dhammaṃ na passati;\
> Andhantamaṃ tadā hoti,\
> yaṃ moho sahate naran"ti.

[]{#63 .sc}[]{#p_24Mn_63 .ms}Evampi tatrāsayāti---parissayā.

[]{#64 .sc}[]{#p_24Mn_64 .ms}Vuttampi hetaṃ bhagavatā---" tayo kho,
mahārāja, purisassa dhammā ajjhattaṃ uppajjamānā uppajjanti, ahitāya
dukkhāya aphāsuvihārāya. Katame tayo? Lobho kho, mahārāja, purisassa
dhammo ajjhattaṃ uppajjamāno uppajjati, ahitāya dukkhāya aphāsuvihārāya.
Doso kho, mahārāja ... pe ... moho kho, mahārāja, purisassa dhammo
ajjhattaṃ uppajjamāno uppajjati, ahitāya dukkhāya aphāsuvihārāya. Ime
kho, mahārāja, tayo purisassa dhammā ajjhattaṃ uppajjamānā uppajjanti,
ahitāya dukkhāya aphāsuvihārāya.

> []{#65 .sc}[]{#p_24Mn_65 .ms}Lobho doso ca moho ca,\
> purisaṃ pāpacetasaṃ;\
> Hiṃsanti attasambhūtā,\
> tacasāraṃva samphalan"ti.

[]{#66 .sc}[]{#p_24Mn_66 .ms}Evampi tatrāsayāti---parissayā.

[]{#67 .sc}[]{#p_24Mn_67 .ms}Vuttampi cetaṃ bhagavatā---

> []{#68 .sc}[]{#p_24Mn_68 .ms}"Rāgo ca doso ca itonidānā,\
> Arati rati lomahaṃso itojā;\
> Ito samuṭṭhāya manovitakkā,\
> Kumārakā [dhaṅka­mivos­sajantī"ti]{#note41 .var
> title="dhaṅka­mi­vos­sajjan­tīti (s1-3, pts1)"}.

[]{#69 .sc}[]{#p_24Mn_69 .ms}Evampi tatrāsayāti---parissayā.
**Maddantenaṃ parissayā**ti. Te parissayā taṃ puggalaṃ sahanti
parisahanti abhibhavanti ajjhottharanti pariyādiyanti
maddantīti---maddantenaṃ parissayā.

[]{#70 .sc}[]{#pts17 .pts}[]{#p_24Mn_70 .ms}**Tato naṃ
dukkhamanvetī**ti. **Tato**ti tato tato parissayato taṃ puggalaṃ dukkhaṃ
anveti anugacchati anvāyikaṃ hoti, jātidukkhaṃ anveti anugacchati
anvāyikaṃ hoti, jarādukkhaṃ anveti anugacchati anvāyikaṃ hoti,
byādhidukkhaṃ anveti anugacchati anvāyikaṃ hoti, maraṇadukkhaṃ anveti
anugacchati anvāyikaṃ hoti,
soka­pari­deva­duk­kha­do­manas­supāyā­sa­duk­khaṃ anveti anugacchati
anvāyikaṃ hoti, nerayikaṃ dukkhaṃ, tiracchā­na­yoni­kaṃ dukkhaṃ,
pettivisayikaṃ dukkhaṃ anveti anugacchati anvāyikaṃ hoti, mānusikaṃ
dukkhaṃ ... gab­bhok­kan­ti­mūlakaṃ dukkhaṃ ... gabbhe ṭhitimūlakaṃ
dukkhaṃ ... gabbhā vuṭṭhā­na­mūlakaṃ dukkhaṃ ...
jātas­sū­pani­bandha­kaṃ dukkhaṃ ... jātassa parādheyyakaṃ dukkhaṃ ...
attūpakkamaṃ dukkhaṃ ... parūpakkamaṃ dukkhaṃ anveti anugacchati
anvāyikaṃ hoti, dukkhadukkhaṃ anveti anugacchati anvāyikaṃ hoti,
saṅ­khā­ra­duk­khaṃ ... vipari­ṇāma­duk­khaṃ ... cakkhurogo sotarogo
ghānarogo jivhārogo kāyarogo sīsarogo kaṇṇarogo mukharogo dantarogo,
kāso sāso pināso ḍāho jaro, kucchirogo mucchā pakkhandikā sūlā visūcikā,
kuṭṭhaṃ gaṇḍo kilāso soso apamāro, daddu kaṇḍu kacchu rakhasā vitacchikā
lohitapittaṃ, madhumeho aṃsā piḷakā bhagandalā pitta­sa­muṭṭhānā ābādhā
semha­sa­muṭṭhānā ābādhā vātasamuṭṭhānā ābādhā sannipātikā ābādhā
utupariṇāmajā ābādhā visama­pari­hārajā ābādhā, opakkamikā ābādhā
kammavipākajā ābādhā, sītaṃ uṇhaṃ jighacchā pipāsā uccāro passāvo
ḍaṃsa­ma­kasavā­tātapa­sarīsa­pa­samphas­sa­duk­khaṃ ... mātumaraṇaṃ
dukkhaṃ ... pitumaraṇaṃ dukkhaṃ ... bhātumaraṇaṃ dukkhaṃ ...
bhaginimaraṇaṃ dukkhaṃ ... puttamaraṇaṃ dukkhaṃ ... dhītumaraṇaṃ dukkhaṃ
... ñātibyasanaṃ dukkhaṃ ... bhogabyasanaṃ dukkhaṃ ... rogabyasanaṃ
dukkhaṃ ... sīlabyasanaṃ dukkhaṃ ... diṭṭhibyasanaṃ dukkhaṃ anveti
anugacchati anvāyikaṃ hotīti---tato naṃ dukkhamanveti.

[]{#71 .sc}[]{#p_24Mn_71 .ms}**Nāvaṃ bhinna­mi­vodakan**ti. Yathā
bhinnaṃ nāvaṃ [dakamesiṃ]{#note43 .var
title="udakadāyito (bj) | udakaṃdāyataṃ (si) | udakaṃ anvāyikaṃ (s1-3)"}
tato tato udakaṃ anveti anugacchati anvāyikaṃ hoti, puratopi udakaṃ
anveti anugacchati anvāyikaṃ hoti, pacchatopi ... heṭṭhatopi ...
passatopi udakaṃ anveti anugacchati anvāyikaṃ hoti; evamevaṃ tato tato
parissayato taṃ puggalaṃ dukkhaṃ anveti anugacchati anvāyikaṃ hoti,
jātidukkhaṃ anveti anugacchati anvāyikaṃ hoti ... pe ... diṭṭhibyasanaṃ
dukkhaṃ anveti anugacchati anvāyikaṃ hotīti---nāvaṃ bhinna­mi­vodakaṃ.

[]{#72 .sc}[]{#p_24Mn_72 .ms}Tenāha bhagavā---

> []{#73 .sc}[]{#p_24Mn_73 .ms}"Abalā naṃ balīyanti,\
> maddante naṃ parissayā;\
> Tato naṃ dukkhamanveti,\
> nāvaṃ bhinna­mi­vodakan"ti.
>
> []{#74 .sc}[]{#p_24Mn_74 .ms}[]{#msdiv6 .msdiv}**Tasmā jantu sadā
> sato,**\
> **kāmāni parivajjaye;**\
> **Te pahāya tare oghaṃ,**\
> **nāvaṃ sitvāva pāragū.**

[]{#75 .sc}[]{#pts19 .pts}[]{#p_24Mn_75 .ms}**Tasmā jantu sadā sato**ti.
**Tasmā**ti tasmā taṃkāraṇā taṃhetu tappaccayā taṃnidānā etaṃ ādīnavaṃ
sampassamāno kāmesūti---tasmā. **Jantū**ti satto naro mānavo poso
puggalo jīvo jāgu jantu indagu manujo. **Sadā**ti sadā sabbadā
sabbakālaṃ niccakālaṃ dhuvakālaṃ satataṃ samitaṃ abbokiṇṇaṃ
poṅkhā­nu­poṅkhaṃ udakūmikajātaṃ avīci santati sahitaṃ
[phassitaṃ]{#note46 .var
title="phussitaṃ (bj) | phusitaṃ (s1-3, pts1)"}, purebhattaṃ
pacchābhattaṃ purimayāmaṃ majjhimayāmaṃ pacchimayāmaṃ, kāḷe juṇhe vasse
hemante gimhe, purime vayokhandhe majjhime vayokhandhe pacchime
vayokhandhe. **Sato**ti catūhi kāraṇehi sato---kāye
kāyānupas­sanā­sati­paṭṭhā­naṃ bhāvento sato, vedanāsu ... citte ...
dhammesu dhammā­nu­passa­nā­sati­paṭṭhā­naṃ bhāvento sato. Aparehi
catūhi kāraṇehi sato ... pe ... so vuccati satoti---tasmā jantu sadā
sato.

[]{#76 .sc}[]{#p_24Mn_76 .ms}**Kāmāni parivajjaye**ti. **Kāmā**ti
uddānato dve kāmā---vatthukāmā ca kilesakāmā ca ... pe ... ime vuccanti
vatthukāmā ... pe ... ime vuccanti kilesakāmā. **Kāmāni parivajjaye**ti
dvīhi kāraṇehi kāme parivajjeyya---vikkhambhanato vā samucchedato vā.
Kathaṃ vikkhambhanato kāme parivajjeyya? " Aṭṭhi­kaṅ­kalū­pamā kāmā
appassā­daṭ­ṭhenā"ti passanto vikkhambhanato kāme parivajjeyya,
"maṃsapesūpamā kāmā bahu­sādhāra­ṇaṭ­ṭhenā"ti passanto vikkhambhanato
kāme parivajjeyya, "tiṇukkūpamā kāmā anuda­hanaṭ­ṭhenā"ti passanto
vikkhambhanato kāme parivajjeyya ... pe ...
neva­saññā­nā­saññāya­tana­samā­pattiṃ bhāvento vikkhambhanato kāme
parivajjeyya. Evaṃ vikkhambhanato kāme parivajjeyya ... pe ... evaṃ
samucchedato kāme parivajjeyyāti---kāmāni parivajjaye.

[]{#77 .sc}[]{#p_24Mn_77 .ms}**Te pahāya tare oghan**ti. **Te**ti
vatthukāme parijānitvā kilesakāme pahāya pajahitvā vinodetvā byantiṃ
karitvā anabhāvaṃ gamitvā; kāmacchan­da­nīvara­ṇaṃ pahāya pajahitvā
vinodetvā byantiṃ karitvā anabhāvaṃ gamitvā; ­byāpā­da­nīvara­ṇaṃ ... pe
... thina­middha­nīvara­ṇaṃ ... uddhac­ca­kukkuc­ca­nīvara­ṇaṃ ...
vici­kicchā­nīvara­ṇaṃ pahāya pajahitvā vinodetvā byantiṃ karitvā
anabhāvaṃ gamitvā kāmoghaṃ bhavoghaṃ diṭṭhoghaṃ avijjoghaṃ tareyya
uttareyya patareyya samatikkameyya vītivatteyyāti---te pahāya tare
oghaṃ.

[]{#78 .sc}[]{#pts20 .pts}[]{#p_24Mn_78 .ms}**Nāvaṃ sitvāva pāragū**ti.
Yathā garukaṃ nāvaṃ bhārikaṃ udakaṃ [sitvā]{#note49 .var
title="siñcitvā (bj, s1-3)"} osiñcitvā chaḍḍetvā lahukāya nāvāya khippaṃ
lahuṃ appakasireneva pāraṃ gaccheyya; evamevaṃ vatthukāme parijānitvā
kilesakāme pahāya pajahitvā vinodetvā byantiṃ karitvā anabhāvaṃ gamitvā;
kāmacchan­da­nīvara­ṇaṃ ... ­byāpā­da­nīvara­ṇaṃ ...
thina­middha­nīvara­ṇaṃ ... uddhac­ca­kukkuc­ca­nīvara­ṇaṃ ...
vici­kicchā­nīvara­ṇaṃ pahāya pajahitvā vinodetvā byantiṃ karitvā
anabhāvaṃ gamitvā khippaṃ lahuṃ appakasireneva pāraṃ gaccheyya. Pāraṃ
vuccati amataṃ nibbānaṃ. Yo so sabba­saṅ­khā­ra­sama­tho
sabbū­padhipa­ṭi­nissaggo taṇhakkhayo virāgo nirodho nibbānaṃ. **Pāraṃ
gaccheyyā**ti---pāraṃ adhigaccheyya, pāraṃ phuseyya, pāraṃ
sacchikareyya. **Pāragū**ti yopi pāraṃ gantukāmo sopi pāragū; yopi pāraṃ
gacchati sopi pāragū; yopi pāraṅgato, sopi pāragū.

[]{#79 .sc}[]{#p_24Mn_79 .ms}Vuttampi hetaṃ bhagavatā---

[]{#80 .sc}[]{#pts21 .pts}[]{#p_24Mn_80 .ms}"Tiṇṇo pāraṅgato thale
tiṭṭhati brāhmaṇoti kho, bhikkhave, arahato etaṃ adhivacanaṃ. So
abhiññāpāragū pariññāpāragū pahānapāragū bhāvanāpāragū
­sacchi­kiriyā­pāragū samā­patti­pāragū. Abhiññāpāragū sabbadhammānaṃ,
pariññāpāragū sabbadukkhānaṃ, pahānapāragū sabbakilesānaṃ, bhāvanāpāragū
catunnaṃ ariyamaggānaṃ, ­sacchi­kiriyā­pāragū nirodhassa,
samā­patti­pāragū sabba­samā­pattī­naṃ. So vasippatto pāramippatto
ariyasmiṃ sīlasmiṃ, vasippatto pāramippatto ariyasmiṃ samādhismiṃ,
vasippatto pāramippatto ariyāya paññāya, vasippatto pāramippatto ariyāya
vimuttiyā. So pāraṅgato pārappatto antagato antappatto koṭigato
koṭippatto pariyantagato ­pariyan­tap­patto vosānagato vosānappatto
tāṇagato tāṇappatto leṇagato leṇappatto saraṇagato saraṇappatto
abhayagato abhayappatto accutagato accutappatto amatagato amatappatto
nibbānagato nibbānappatto. So vuṭṭhavāso ciṇṇacaraṇo gataddho gatadiso
gatakoṭiko pālitab­rahma­cariyo uttama­diṭṭhip­patto bhāvitamaggo
pahīnakileso paṭi­viddhā­kuppo ­sacchi­kata­nirodho, dukkhaṃ tassa
pariññātaṃ, samudayo pahīno, maggo bhāvito, nirodho sacchikato,
abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīnaṃ,
bhāvetabbaṃ bhāvitaṃ, sacchikātabbaṃ sacchikataṃ.

[]{#81 .sc}[]{#pts22 .pts}[]{#p_24Mn_81 .ms}So ukkhitta­pali­gho
saṃ­kiṇṇa­parik­kho abbuḷhesiko niraggaḷo ariyo pannaddhajo pannabhāro
visaññutto pañcaṅ­ga­vippa­hīno ­chaḷaṅ­ga­saman­nā­gato ekārakkho
caturāpasseno ­panuṇ­ṇa­pac­ce­ka­sacco sama­vaya­saṭ­ṭhesano
anāvi­la­saṅkappo passad­dha­kāya­saṅ­khāro suvimuttacitto
suvimuttapañño kevalī vusitavā uttamapuriso paramapuriso
para­mapattip­patto. So [nevācinati]{#note53 .var
title="neva ācināti (bj, s1-3, pts1)"} nāpacinati, apacinitvā ṭhito.
Neva pajahati na upādiyati, pajahitvā ṭhito. [Neva saṃsibbati]{#note54
.var
title="neva sineti (bj) | neva visīneti (s1-3) | neva visineti (pts1)"}
na ussineti, visinitvā ṭhito. Neva vidhūpeti na sandhūpeti, vidhūpetvā
ṭhito. Asekkhena sīlakkhandhena samannāgatattā ṭhito. Asekkhena
samā­dhik­khan­dhena ... asekkhena pañ­ñāk­khan­dhena ... asekkhena
vimut­tik­khan­dhena ... asekkhena vimutti­ñāṇadas­sa­nak­khan­dhena
samannāgatattā ṭhito. Saccaṃ sam­paṭi­pādiyitvā ṭhito. Ejaṃ
samatikkamitvā ṭhito. Kilesaggiṃ pariyādiyitvā ṭhito, apari­ga­manatāya
ṭhito, kaṭaṃ samādāya ṭhito, mutti­paṭi­sevana­tāya ṭhito, mettāya
pārisuddhiyā ṭhito, karuṇāya ... muditāya ... upekkhāya pārisuddhiyā
ṭhito, accan­ta­pāri­suddhiyā ṭhito, [atammayatāya]{#note55 .var
title="akammas­sakatāya (si) | akammaññatāya (s1-3, pts1) | akammayatāya (c1)"}
pārisuddhiyā ṭhito, vimuttattā ṭhito, santussitattā ṭhito,
khan­dha­pariyante ṭhito, dhātupariyante ṭhito, āyata­na­pariyante
ṭhito, gatipariyante ṭhito, upapat­ti­pariyante ṭhito,
paṭi­sandhi­pariyante ṭhito, [bhavapariyante ṭhito, ­saṃsā­ra­pariyante
ṭhito vaṭṭapariyante ṭhito, antime bhave ṭhito]{#note56 .var
title=" etthantare pāṭho sī potthake"}, antime samussaye ṭhito,
antima­deha­dharo arahā.

> []{#82 .sc}[]{#p_24Mn_82 .ms}Tassāyaṃ pacchimako bhavo,\
> carimoyaṃ samussayo;\
> Jāti­maraṇa­saṃsāro,\
> natthi tassa punabbhavo"ti.

[]{#83 .sc}[]{#p_24Mn_83 .ms}Nāvaṃ sitvāva pāragūti. Tenāha bhagavā---

> []{#84 .sc}[]{#p_24Mn_84 .ms}"Tasmā jantu sadā sato,\
> kāmāni parivajjaye;\
> Te pahāya tare oghaṃ,\
> nāvaṃ sitvāva pāragū"ti.

[]{#85 .sc}[]{#p_24Mn_85 .ms}Kāma­sutta­niddeso paṭhamo.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
