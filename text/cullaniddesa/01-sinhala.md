-   ඛුද්දක නිකාය
-   චූල නිද්දේසය
-   පාරායණ වර්ගය

# අජිත මාණවක පුච්ඡා සූත්‍රය

නමො තස්ස භගවතො අරහතො සම්මාසම්බුද්ධස්ස

[Msdiv 1](#msdiv1){#msdiv1 .ref .msdiv}"මන්ත්‍ර ශාස්ත්‍රයෙහි පරතෙරට
පැමිණි බමුණුතෙම ආකිඤ්චඤ්ඤායතන ධ්‍යානය බලාපොරොත්තු වෙමින් රම්‍යවූ කොසොල්
නුවරින් දකුණු පැත්තට ගියේය.

[Msdiv 2](#msdiv2){#msdiv2 .ref .msdiv}"හෙතෙම අස්සක, අලක, දෙරට මැද
ගොධාවරී ගඟබඩ පිඬු සිඟා කෑමෙන්ද, පලවැල බුදිමින්ද, වාසය කළේය.

[Msdiv 3](#msdiv3){#msdiv3 .ref .msdiv}"ඒ තැන්ම ඇසුරු කොට ගමද මහත් වූහ.
ඉන් ලත් ආදායමින් මහා දානයක් දුන්නේය.

[Msdiv 4](#msdiv4){#msdiv4 .ref .msdiv}"මහා දානයක් දී නැවත ආශ්‍රමයට
ආවේය. එහි පිවිසි කල්හි අනික් බ්‍රාහ්මණයෙක් ආවේය.

[Msdiv 5](#msdiv5){#msdiv5 .ref .msdiv}"පීඩාවූ පා ඇති බියපත්වූ කිලිටි
දත් ඇති හිස කිලිටිවූ හෙතෙම ඔහු කරා පැමිණ පන්සීයක් ඉල්වයි.

[Msdiv 6](#msdiv6){#msdiv6 .ref .msdiv}"ඔහු බාවාරීතෙම දැක අස්න දුන්නේය.
සැපසනීප විචාරා මෙසේ කීයේය.

[Msdiv 7](#msdiv7){#msdiv7 .ref .msdiv}"බ්‍රාහ්මණය, මගේ යම් දියයුතු
දෙයක් වේද, මා විසින් සියල්ල වියදම් කරණලදී. මා ලඟ පන්සියයක් නැති බව දැන
ගන්න.

[Msdiv 8](#msdiv8){#msdiv8 .ref .msdiv}"පින්වත්තෙමේ ඉදින් ඉල්වන්නාවූ මට
නොදෙන්නේද, සත්වෙනි දවසෙහි ඔබගේ මුදුන සත්කඩකට පැලෙන්නේය.

[Msdiv 9](#msdiv9){#msdiv9 .ref .msdiv}"හෙතෙම මල් කුසතණ ආදිය රැස්කොට
ව්‍යාජ ගති අඟවා භයානක වචන කීයේය. ඔහුගේ ඒ වචනය අසා බාවාරීතෙමේ දුක් වූයේය.

[Msdiv 10](#msdiv10){#msdiv10 .ref .msdiv}"ශොක නැමැති හුලින් පීඩාවූයේ
නිරාහාරව වියලෙයි. මෙබඳු සිතක් ඇත්තහුගේ සිත ධ්‍යානයෙන් ප්‍රීතිමත්
කරගනියි.

[Msdiv 11](#msdiv11){#msdiv11 .ref .msdiv}"තැති ගත් දුකට පත් ඔහු දැක
යහපත කැමති දෙවතාවෙක් බාවාරී වෙත පැමිණ මේ වචන කීයේය.

[Msdiv 12](#msdiv12){#msdiv12 .ref .msdiv}"ව්‍යාජ ගති අඟවන ඒ වස්තු
කැමැත්තා මුදුන නොදනී. මුදුනෙහි හෝ මුදුන හෙළීමෙහි හෝ නුවණක් ඔහුට නැත.

[Msdiv 13](#msdiv13){#msdiv13 .ref .msdiv}"ඉදින් පින්වතා දන්නේද, විචාරණ
ලද්දාවූ මට කියව, ඔබගේ මුදුනය මුදුනෙහි වැටීමය යන වචනය අසමු.

[Msdiv 14](#msdiv14){#msdiv14 .ref .msdiv}"මෙය මාද නොදනිමි. මෙහි මට
නුවණක් නැත. මුදුනය, මුදුනෙහි වැටීමය යන දෙක දන්නේ බුදුවරුය.

[Msdiv 15](#msdiv15){#msdiv15 .ref .msdiv}"මේ පොළොවෙහි දැන් කවරෙක් මුදුන
මුදුනෙහි හෙළීම යන දෙක දන්නේද, විචාරණ ලද මට එය කියව"

[Msdiv 16](#msdiv16){#msdiv16 .ref .msdiv}"ඔක්කාක රාජ වංශයෙහිවූ ශාක්‍ය
පුත්‍රවූ ආලොකය දෙන්නාවූ ලොකයට නායකතෙමේ කිඹුල්වත් නුවරින් නික්මුණේය.

[Msdiv 17](#msdiv17){#msdiv17 .ref .msdiv}"සියලු ධර්මයන්හි පරතෙරට ගිය
බ්‍රාහ්මණ බුද්ධවූ හෙතෙම සියලු විශිෂ්ට ඥාන බලයෙන් යුක්තය. සියලු ධර්මයන්හි
දැනීම ඇත්තේය. සියලු ධර්මයන් ක්ෂය කිරීමට ගියේ පව් ක්ෂය කිරීමෙන්
කෙලෙසුන්ගෙන් මිදුනාවූ,

[Msdiv 18](#msdiv18){#msdiv18 .ref .msdiv}"ඒ භාග්‍යවත් බුදුරජාණන් වහන්සේ
නුවණැස් ඇත්තේ ලොකයාට ධර්ම දෙශනාකරයි. ඔබ උන්වහන්සේ වෙත පැමිණ විචාරව,
හෙතෙම එය තොපට ප්‍රකාශ කරන්නේය.

[Msdiv 19](#msdiv19){#msdiv19 .ref .msdiv}"සම්බුද්ධ යන වචනය අසා
බාවාරිතෙමේ සතුටුවූයේ. ශොකය තුනී විය. මහත් ප්‍රීතියක්ද ලැබුනේය.

[Msdiv 20](#msdiv20){#msdiv20 .ref .msdiv}"සතුටුවූ ප්‍රීතිමත්වූ ඒ
බාවාරිතෙමේ හටගත් ප්‍රීතිය ඇත්තේ ඒ දෙවතාවාගෙන් මෙසේ ඇසූයේය. "යම් තැනකට
පැමිණ දෙපා ඇත්තවුන්ට අග්‍රවූ භාග්‍යවතුන් වහන්සේ නමස්කාර කරණ ලදී. ගමෙහි
හෝ නියම්ගමෙහි එය කරණ ලදී. නැවත ජනපදයෙහිද එය කරණ ලදී.

[Msdiv 21](#msdiv21){#msdiv21 .ref .msdiv}"මහත් ප්‍රඥා ඇති ශ්‍රෙෂ්ඨ
ප්‍රඥා ඇති පහවූ වැඩ ඇති මන්ත්‍ර දන්නා, ආශ්‍රව රහිත, මුදන සිඳීම දන්නා නර
ශ්‍රෙෂ්ඨවූ ඒ ශාක්‍ය පුත්‍ර ජිනතෙමේ සැවැත් නුවර කොසොල් රජුගේ මාලිගයෙහි
වැඩ සිටී."

[Msdiv 22](#msdiv22){#msdiv22 .ref .msdiv}ඉක්බිති මන්ත්‍ර ශාස්ත්‍ර දත්
බමුණුතෙම "මාණවකයෙනි, කියන්නෙමි, මාගේ වචන කියව් යයි" මාණවකයන්ට ආමන්ත්‍රණය
කළසේක.

[Msdiv 23](#msdiv23){#msdiv23 .ref .msdiv}"යමෙක් ලොකයෙහි දුර්ලභද නිතර
පහළවීම දුෂ්කරද හෙතෙම අද ලොකයෙහි උපන්නේය. සම්බුද්ධ යයි ප්‍රසිද්ධ විය.
සැවැත් නුවරට වහා ගොස් දෙපා ඇත්තන්ගෙන් උත්තමයා දකිව්."

[Msdiv 24](#msdiv24){#msdiv24 .ref .msdiv}"බමුණ, බුද්ධ, යනු කෙසේ දනිමුද
දකිමුද උන්වහන්සේ ගැන නොදන්නාවූ අපට ප්‍රකාශ කරව."

[Msdiv 25](#msdiv25){#msdiv25 .ref .msdiv}"වෙද මන්ත්‍රවල මහා පුරුෂ
ලක්ෂණයෝ ආවාහුය. හාත්පසින් දෙතිසක්යයි පිළිවෙළින් ප්‍රකාශ කරණ ලද්දාහ.

[Msdiv 26](#msdiv26){#msdiv26 .ref .msdiv}යම්කිසි කෙනෙකුගේ අවයවයන්හි මේ
මහා පුරුෂ ලක්ෂණ ඇත්තාහුද, ඔහුට ගති දෙකක් තුනක් නැත.

[Msdiv 27](#msdiv27){#msdiv27 .ref .msdiv}"ඉදින් මේ පොළොව දිනා ගිහිගෙයි
වසයි නම් දඬුවම් නොකිරීමෙන් ආයුධ පාවිච්චි නොකිරීමෙන් සක්විති රජව ධර්මයෙන්
අනුශාසනා කරයි.

[Msdiv 28](#msdiv28){#msdiv28 .ref .msdiv}ඉදින් හෙතෙම ගිහිගෙන් නික්ම
අනගාරිය නම් ශාසනයෙහි පැවිදි වේද කෙලෙස් සෙවෙනි නැති නිරුත්තර අර්හත්
සම්බුද්ධ වන්නේය.

[Msdiv 29](#msdiv29){#msdiv29 .ref .msdiv}"ජාතියද ගොත්‍රයද ලකුණුද
මන්ත්‍රද ශිෂ්‍යයන්ද නැවත මුදුනද මුදුනෙහි හෙළීමද සිතින්ම විචාරව.

[Msdiv 30](#msdiv30){#msdiv30 .ref .msdiv}"ඉදින් අනාවරණ ඥානයෙන් යුත්
බුදු කෙනෙක් වේනම් සිතින් විචාළ පැන වචනයෙන් විසඳන්නේය."

[Msdiv 31](#msdiv31){#msdiv31 .ref .msdiv}බාවාරිගේ වචන අසා ගෝලවූ
බ්‍රාහ්මණයෝ සොළොස් දෙනෙක් එනම් අජිතය, තිස්ස, මෙත්තෙය්‍යය, පුණ්ණකය,
මෙත්තගුය.

[Msdiv 32](#msdiv32){#msdiv32 .ref .msdiv}ධොතකය, උපසීවය, නන්දය, හෙමකය යන
මොවුහුද තොදෙය්‍යය, කප්පය යන දෙදෙනය නුවණැති ජතුකණ්ණය.

[Msdiv 33](#msdiv33){#msdiv33 .ref .msdiv}භද්‍රාවුධය උදයය, පොසාල
බ්‍රාහ්මණය ප්‍රඥාවත් මොඝරාජය, පිංගිය, මහා ඍෂීය යන මොවුහුය.

[Msdiv 34](#msdiv34){#msdiv34 .ref .msdiv}වෙන වෙන පිරිස් ඇති සියලු
ලොකයෙහි ප්‍රසිද්ධවූ පූර්ව වාසනා ඇති ධ්‍යාන ඇති, ධ්‍යානයෙහි ඇලුනු
පණ්ඩිතයෝ,

[Msdiv 35](#msdiv35){#msdiv35 .ref .msdiv}බාවාරි වැඳ ඔහු පැදකුණු කොට
සියල්ලෝ ජටා දිවිසම් දරාගෙන උතුරු දෙස බලා ගියෝය.

[Msdiv 36](#msdiv36){#msdiv36 .ref .msdiv}පෙර බාහිස්සති නම්වූ එකල්හි අලක
නම් නුවර පිහිටි තැන, උදෙනි නුවරද ගොධ නුවරද වෙදිස වනයද,

[Msdiv 37](#msdiv37){#msdiv37 .ref .msdiv}කොසඹෑ නුවරද උතුම් සැවැත් නුවරද
සෙතව්‍ය නුවරද කිඹුල්වත් පුරයද, කුසිනාරා මන්දිරයද,

[Msdiv 38](#msdiv38){#msdiv38 .ref .msdiv}පාවා නුවරද, භොග නුවරද, වෙසාලී
නුවරද, මගධ පුරයද සිත්කළු යහපත් පාසානක චෛත්‍යයද (ගෙවා)

[Msdiv 39](#msdiv39){#msdiv39 .ref .msdiv}වෙළඳතෙම තැවුනේ සිහිල් ජලයක්
මහත් ලාභයක් කොට සිතන්නා සේද ග්‍රීෂ්මයෙන් පීඩිතවූයේ සෙවනකට මෙන්ද, වහා
පර්වතයට නැංගේය.

[Msdiv 40](#msdiv40){#msdiv40 .ref .msdiv}ඒ අවස්ථාවෙහි භාග්‍යවතුන්
වහන්සේ භික්ෂු සංඝයා පෙරටු කළසේක් වනයෙහි නාද කරණ සිංහයෙකු මෙන් භික්ෂූන්ට
දහම් දෙසයි.

[Msdiv 41](#msdiv41){#msdiv41 .ref .msdiv}"අජිතතෙමේ සීයක් රැස් ඇති
සූර්යයා මෙන් පසළොස්වක දවසෙහි චන්ද්‍රයා මෙන් සම්පූර්ණ බවට පත්වූ
බුදුරජාණන් වහන්සේ දැක්කේය.

[Msdiv 42](#msdiv42){#msdiv42 .ref .msdiv}ඉක්බිති උන්වහන්සේගේ ශරීරයෙහි
සම්පූර්ණ වූ ලක්ෂණ දැක එකත්පසෙක සිටියේ හිතින් ප්‍රශ්න විචාළේය.

[Msdiv 43](#msdiv43){#msdiv43 .ref .msdiv}"මුලින්ම උත්පත්තිය කියන්න
උදාහරණ සහිත ගොත්‍රය කියන්න. මන්ත්‍රයන්හි කෙළවර කියන්න. කී දෙනෙකුට
බමුණුතෙමේ උගන්වයිද?

[Msdiv 44](#msdiv44){#msdiv44 .ref .msdiv}"ආයුෂ එක්සිය විසි වර්ෂයකි.
හෙතෙමේ ගොත්‍රයෙන් බාවාරීය. ඔහුගේ ශරීරයෙහි ලක්ෂණ තුනක් ඇති ත්‍රිවෙදයන්ගේ
පරතෙරට ගියේය.

[Msdiv 45](#msdiv45){#msdiv45 .ref .msdiv}"ලක්ෂණ ශාස්ත්‍රයෙහිද
ඉතිහාසයෙහිද නිඝණ්ඩු ශාස්ත්‍රයෙහිද, විතණ්ඩ ශාස්ත්‍රයෙහිද, පන් සියයක්
හික්මවයි. සද්ධර්මයෙහි පරතෙරට ගියේය.

[Msdiv 46](#msdiv46){#msdiv46 .ref .msdiv}"නරොත්තමයන් වහන්ස, තෘෂ්ණා සිඳී
බුදුරජාණන් වහන්ස, බාවාරිගේ ලක්ෂණ විස්තරය ප්‍රකාශ කරණු මැනව, එවිට අපට
සැකයන් නොවන්නාහ."

[Msdiv 47](#msdiv47){#msdiv47 .ref .msdiv}"මුහුණ දිවෙන් වසන ලක්ෂණයද බැම
අතරෙහි ඌර්ණරෝම ධාතුවද කොෂය ඇතුළෙහිවූ රහස් අවයවයද බමුණ, දනුව,

[Msdiv 48](#msdiv48){#msdiv48 .ref .msdiv}"ප්‍රකාශ කළ ප්‍රශ්න කිසිවක්
විචාරණු නොඇසුනු සියලු ජනතෙම ප්‍රීති ඇතිව ඇඳිලි බැඳ සිතයි.

[Msdiv 49](#msdiv49){#msdiv49 .ref .msdiv}"කවරෙක්ද දෙවියෙක්ද
බ්‍රහ්මයෙක්ද ඉන්ද්‍රයාද සුජම්පතීද සිතින් සිතූ පැනයන් මේ කවරෙක් ප්‍රකාශ
කරයිද.

[Msdiv 50](#msdiv50){#msdiv50 .ref .msdiv}"මුදුනද මුදුනෙහි වැටීමද
බාවාරිතෙමේ විචාරයි. භාග්‍යවතුන් වහන්සේ එය ප්‍රකාශ කළ මැනව. ඍෂීන් වහන්ස
අපගේ සැක දුරු කරව්."

[Msdiv 51](#msdiv51){#msdiv51 .ref .msdiv}"අවිද්‍යාව මුදුන යයි අනුව,
ශ්‍රද්ධා, සති, සමාධි, ඡන්ද විරිය යන මොවුන්ගෙන් යුත් විද්‍යාව මුදුනෙහි
වැටීම යයි කියනු ලැබේ."

[Msdiv 52](#msdiv52){#msdiv52 .ref .msdiv}මාණවකතෙමේ ඉක්බිති මහත් සතුටින්
ප්‍රීතිමත්ව අඳුන් දිවිසම එකාංශ කොට පා මුල්හි හිසින් වැටුණේය.

[Msdiv 53](#msdiv53){#msdiv53 .ref .msdiv}"නිදුකාණෙනි, බාවාරි
බ්‍රාහ්මණතෙම ශිෂ්‍යයන් සමග ඔදවැඩි සිත් ඇත්තේ සතුටු සිත් ඇත්තේ පසැස් ඇති
නුඹවහන්සේගේ පා වඳියි."

[Msdiv 54](#msdiv54){#msdiv54 .ref .msdiv}"ශිෂ්‍යයන් සමග බාවාරි
බ්‍රාහ්මණතෙම සුවපත් වේවා. මාණවකය ඔබද සුවපත් වෙව, බොහෝ කල් ජීවත් වෙව,

[Msdiv 55](#msdiv55){#msdiv55 .ref .msdiv}"බාවාරිගේ හෝ ඔබගේ හෝ
සියල්ලන්ගේ සියලු සැකය. අවකාශවූ පරිද්දෙන් විචාරව. යමක් සිත කැමැත්තේද එයද
අසව."

[Msdiv 56](#msdiv56){#msdiv56 .ref .msdiv}බුදුන් විසින් කරණ ලද අවකාශ ඇති
අජිත තෙමේ ඇඳිලි බැන්දේ එහිදී තථාගතයන් වහන්සේගෙන් පළමුවෙනි ප්‍රශ්නය
විචාළේය.

වත්ථුගාථා නිට්ඨිතා.

[AP de Zoysa]{.author} edition.

Permission to publish was kindly granted by Kumari Jayawardhana.

Digital files were kindly supplied by Sirisumana Godage of [Godage
International Publishing](http://www.godage.com/), who publish a print
edition of this text.

Conversion from PDF was by Janaka of <http://pitaka.lk/>.

The assistance of Amaradasa Liyanagamage, Ven Mettavihari and Maithri
Panagoda is gratefully acknowledged.

Prepared for SuttaCentral by [Penny Jordan]{.editor}.
