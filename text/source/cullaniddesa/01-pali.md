::: {#text lang="pi"}
::: {#cnd1 .section .sutta}
::: {.hgroup}
Cūḷaniddesa

Pārā­yana­vagga­gāthā

# 1. Vatthugāthā
:::

[]{#p_25Cn_1 .ms}Namo tassa Bhagavato Arahato Sammā­sambud­dhassa.

> []{#1 .sc} []{#pts1 .pts}[]{#p_25Cn_2 .ms}[]{#msdiv1 .msdiv}Kosalānaṃ
> purā rammā,\
> agamā dakkhiṇāpathaṃ;\
> Ākiñcaññaṃ patthayāno,\
> brāhmaṇo mantapāragū.
>
> []{#2 .sc}[]{#p_25Cn_3 .ms}[]{#msdiv2 .msdiv}So assakassa visaye,\
> [maḷakassa]{#note2 .var
> title="aḷakassa (^snp5.1#904 [Vatthugāthā]) | mūlakassa (bj) | muḷakassa (s1-3, pts1) | mūḷhakassa (mr)"}
> [samāsane]{#note3 .var title="samāsanne (mr)"};\
> Vasi godhāvarīkūle,\
> uñchena ca phalena ca.
>
> []{#3 .sc}[]{#p_25Cn_4 .ms}[]{#msdiv3 .msdiv}[Tasseva]{#note4 .var
> title="taṃyeva (mr)"} upanissāya,\
> gāmo ca vipulo ahu;\
> Tato jātena āyena,\
> mahāyañ­ña­makappayi.
>
> []{#4 .sc}[]{#p_25Cn_5 .ms}[]{#msdiv4 .msdiv}Mahāyaññaṃ yajitvāna,\
> puna pāvisi assamaṃ;\
> Tasmiṃ [paṭi­paviṭ­ṭhamhi]{#note5 .var
> title="pati­paviṭ­ṭhamhi (bj, pts1)"},\
> añño āgañchi brāhmaṇo.
>
> []{#5 .sc}[]{#p_25Cn_6 .ms}[]{#msdiv5 .msdiv}Ugghaṭṭapādo
> [tasito]{#note6 .var title="tassito (mr)"},\
> paṅkadanto rajassiro;\
> So ca naṃ upasaṅkamma,\
> satāni pañca yācati.
>
> []{#6 .sc}[]{#p_25Cn_7 .ms}[]{#msdiv6 .msdiv}Tamenaṃ bāvarī disvā,\
> āsanena nimantayi;\
> Sukhañca kusalaṃ pucchi,\
> idaṃ [vacanamabravi]{#note7 .var title="vacanamabravī (bj)"}.
>
> []{#7 .sc}[]{#p_25Cn_8 .ms}[]{#msdiv7 .msdiv}"Yaṃ kho mama
> deyyadhammaṃ,\
> Sabbaṃ visajjitaṃ mayā;\
> Anujānāhi me brahme,\
> Natthi pañcasatāni me".
>
> []{#8 .sc}[]{#p_25Cn_9 .ms}[]{#msdiv8 .msdiv}"Sace me yācamānassa,\
> bhavaṃ [nānupadassati]{#note8 .var
> title="nānuppadissati (s1) | nānuppadassati (s2, s3) | nānupadessati (mr)"};\
> Sattame divase tuyhaṃ,\
> muddhā phalatu sattadhā".
>
> []{#9 .sc}[]{#pts2 .pts}[]{#p_25Cn_10 .ms}[]{#msdiv9
> .msdiv}Abhi­saṅ­kha­ritvā kuhako,\
> bheravaṃ so akittayi;\
> Tassa taṃ vacanaṃ sutvā,\
> bāvarī dukkhito ahu.
>
> []{#10 .sc}[]{#p_25Cn_11 .ms}[]{#msdiv10 .msdiv}Ussussati anāhāro,\
> ­sokasal­la­samap­pito;\
> Athopi evaṃ cittassa,\
> jhāne na ramatī mano.
>
> []{#11 .sc}[]{#p_25Cn_12 .ms}[]{#msdiv11 .msdiv}Utrastaṃ dukkhitaṃ
> disvā,\
> devatā atthakāminī;\
> Bāvariṃ upasaṅkamma,\
> idaṃ vacanamabravi.
>
> []{#12 .sc}[]{#p_25Cn_13 .ms}[]{#msdiv12 .msdiv}"Na so muddhaṃ
> pajānāti,\
> kuhako so dhanatthiko;\
> [Muddhani muddhapāte]{#note9 .var
> title="muddhani muddhādhipāte (s1-3) | muddha­nim­muddha­pāte (mr)"}
> vā,\
> ñāṇaṃ tassa na vijjati".
>
> []{#13 .sc}[]{#p_25Cn_14 .ms}[]{#msdiv13 .msdiv}"[Bhotī]{#note10 .var
> title="pahotī (s1-3) | bhoti (mr)"} carahi jānāti,\
> Taṃ me akkhāhi pucchitā;\
> Muddhaṃ [muddhā­dhi­pātañca]{#note11 .var
> title="mud­dhāti­pātañca (mr)"},\
> Taṃ suṇoma vaco tava".
>
> []{#14 .sc}[]{#p_25Cn_15 .ms}[]{#msdiv14 .msdiv}"Ahampetaṃ na jānāmi,\
> ñāṇaṃ mettha na vijjati;\
> Muddhani muddhādhipāte ca,\
> [jinānaṃ hettha]{#note12 .var
> title="jinānaṃ heta (s1-3, pts1) | janānañhettha (mr)"} dassanaṃ".
>
> []{#15 .sc}[]{#p_25Cn_16 .ms}[]{#msdiv15 .msdiv}"Atha ko
> [carahi]{#note13 .var title="yo carati (mr)"} jānāti,\
> asmiṃ [pathavimaṇḍale]{#note14 .var
> title="puthavimaṇḍale (bj, pts1) | paṭhavimaṇḍale (s1-3)"};\
> Muddhaṃ muddhā­dhi­pātañca,\
> taṃ me akkhāhi devate".
>
> []{#16 .sc}[]{#p_25Cn_17 .ms}[]{#msdiv16 .msdiv}"Purā
> kapila­vatthumhā,\
> nikkhanto lokanāyako;\
> Apacco okkākarājassa,\
> sakyaputto pabhaṅkaro.
>
> []{#17 .sc}[]{#p_25Cn_18 .ms}[]{#msdiv17 .msdiv}So hi brāhmaṇa
> sambuddho,\
> sabbadhammāna pāragū;\
> [Sab­bā­bhiñ­ñā­ba­lappatto]{#note15 .var
> title="... phalappatto (mr)"},\
> sabbadhammesu cakkhumā;\
> Sabba­kam­mak­kha­yaṃ patto,\
> vimutto [upadhikkhaye]{#note16 .var title="upadhisaṅkhaye (bj)"}.
>
> []{#18 .sc}[]{#p_25Cn_19 .ms}[]{#msdiv18 .msdiv}Buddho so bhagavā
> loke,\
> dhammaṃ deseti cakkhumā;\
> Taṃ tvaṃ gantvāna pucchassu,\
> so te taṃ byākarissati".
>
> []{#19 .sc}[]{#pts3 .pts}[]{#p_25Cn_20 .ms}[]{#msdiv19
> .msdiv}Sambuddhoti vaco sutvā,\
> udaggo bāvarī ahu;\
> Sokassa tanuko āsi,\
> pītiñca vipulaṃ labhi.
>
> []{#20 .sc}[]{#p_25Cn_21 .ms}[]{#msdiv20 .msdiv}So bāvarī attamano
> udaggo,\
> Taṃ devataṃ pucchati vedajāto;\
> "Katamamhi gāme nigamamhi vā pana,\
> Katamamhi vā janapade lokanātho;\
> Yattha gantvāna passemu,\
> Sambuddhaṃ dvipaduttamaṃ".
>
> []{#21 .sc}[]{#p_25Cn_22 .ms}[]{#msdiv21 .msdiv}"Sāvatthiyaṃ
> kosalamandire jino,\
> Pahūtapañño vara­bhūri­medhaso;\
> So sakyaputto vidhuro anāsavo,\
> Muddhā­dhi­pātassa vidū narāsabho".
>
> []{#22 .sc}[]{#p_25Cn_23 .ms}[]{#msdiv22 .msdiv}Tato āmantayī sisse,\
> brāhmaṇe [mantapāragū]{#note17 .var
> title="... pārage (bj, s1-3, pts1)"};\
> "Etha māṇavā akkhissaṃ,\
> suṇātha vacanaṃ mama.
>
> []{#23 .sc}[]{#p_25Cn_24 .ms}[]{#msdiv23 .msdiv}Yasseso dullabho
> loke,\
> pātubhāvo abhiṇhaso;\
> Svājja lokamhi uppanno,\
> sambuddho iti vissuto;\
> Khippaṃ gantvāna sāvatthiṃ,\
> passavho dvipaduttamaṃ".
>
> []{#24 .sc}[]{#p_25Cn_25 .ms}[]{#msdiv24 .msdiv}"Kathaṃ carahi
> jānemu,\
> disvā buddhoti brāhmaṇa;\
> Ajānataṃ no pabrūhi,\
> yathā jānemu taṃ mayaṃ".
>
> []{#25 .sc}[]{#p_25Cn_26 .ms}[]{#msdiv25 .msdiv}"Āgatāni hi mantesu,\
> mahāpuri­sa­lak­khaṇā;\
> Dvattiṃsāni ca byākkhātā,\
> samattā anupubbaso.
>
> []{#26 .sc}[]{#p_25Cn_27 .ms}[]{#msdiv26 .msdiv}Yassete honti
> gattesu,\
> mahāpuri­sa­lak­khaṇā;\
> Dveyeva tassa gatiyo,\
> tatiyā hi na vijjati.
>
> []{#27 .sc}[]{#pts4 .pts}[]{#p_25Cn_28 .ms}[]{#msdiv27 .msdiv}Sace
> agāraṃ āvasati,\
> vijeyya pathaviṃ imaṃ;\
> Adaṇḍena asatthena,\
> dhammena anusāsati.
>
> []{#28 .sc}[]{#p_25Cn_29 .ms}[]{#msdiv28 .msdiv}Sace ca so pabbajati,\
> Agārā anagāriyaṃ;\
> [Vivaṭṭacchado]{#note18 .var title="vivaṭacchado (s2, s3, pts1)"}
> sambuddho,\
> Arahā bhavati anuttaro.
>
> []{#29 .sc}[]{#p_25Cn_30 .ms}[]{#msdiv29 .msdiv}Jātiṃ gottañca
> lakkhaṇaṃ,\
> mante sisse punāpare;\
> Muddhaṃ muddhā­dhi­pātañca,\
> manasāyeva pucchatha.
>
> []{#30 .sc}[]{#p_25Cn_31 .ms}[]{#msdiv30 .msdiv}Anāva­raṇa­dassāvī,\
> yadi buddho bhavissati;\
> Manasā pucchite pañhe,\
> vācāya [visajjessati]{#note19 .var
> title="vissajessati (s1-3, pts1) | vissajissati (c1)"}".
>
> []{#31 .sc}[]{#p_25Cn_32 .ms}[]{#msdiv31 .msdiv}Bāvarissa vaco sutvā,\
> sissā soḷasa brāhmaṇā;\
> Ajito tissametteyyo,\
> puṇṇako atha mettagū.
>
> []{#32 .sc}[]{#p_25Cn_33 .ms}[]{#msdiv32 .msdiv}Dhotako upasīvo ca,\
> nando ca atha hemako;\
> Todeyyakappā dubhayo,\
> jatukaṇṇī ca paṇḍito.
>
> []{#33 .sc}[]{#p_25Cn_34 .ms}[]{#msdiv33 .msdiv}Bhadrāvudho udayo ca,\
> posālo cāpi brāhmaṇo;\
> Mogharājā ca medhāvī,\
> piṅgiyo ca mahāisi.
>
> []{#34 .sc}[]{#p_25Cn_35 .ms}[]{#msdiv34 .msdiv}Paccekagaṇino sabbe,\
> sabbalokassa vissutā;\
> Jhāyī jhānaratā dhīrā,\
> pub­bavāsa­na­vāsitā.
>
> []{#35 .sc}[]{#p_25Cn_36 .ms}[]{#msdiv35 .msdiv}Bāvariṃ abhivādetvā,\
> katvā ca naṃ padakkhiṇaṃ;\
> Jaṭājinadharā sabbe,\
> pakkāmuṃ uttarāmukhā.
>
> []{#36 .sc}[]{#p_25Cn_37 .ms}[]{#msdiv36 .msdiv}Maḷakassa
> patiṭṭhānaṃ,\
> [puramāhissatiṃ]{#note20 .var
> title="purimaṃ māhissatiṃ (bj, s1-3, pts1) | puramāhiyati (mr)"}
> [tadā]{#note21 .var title="tathā (bj) | sadā (mr)"};\
> Ujjeniñcāpi gonaddhaṃ,\
> vedisaṃ vanasavhayaṃ.
>
> []{#37 .sc}[]{#p_25Cn_38 .ms}[]{#msdiv37 .msdiv}Kosambiñcāpi sāketaṃ,\
> sāvatthiñca puruttamaṃ;\
> Setabyaṃ kapilavatthuṃ,\
> kusinārañca mandiraṃ.
>
> []{#38 .sc}[]{#pts5 .pts}[]{#p_25Cn_39 .ms}[]{#msdiv38 .msdiv}Pāvañca
> bhoganagaraṃ,\
> vesāliṃ māgadhaṃ puraṃ;\
> Pāsāṇakaṃ cetiyañca,\
> ramaṇīyaṃ manoramaṃ.
>
> []{#39 .sc}[]{#p_25Cn_40 .ms}[]{#msdiv39 .msdiv}Tasitovudakaṃ sītaṃ,\
> mahālābhaṃva vāṇijo;\
> Chāyaṃ gham­mābhitat­tova,\
> turitā pabbatamāruhuṃ.
>
> []{#40 .sc}[]{#p_25Cn_41 .ms}[]{#msdiv40 .msdiv}Bhagavā
> [tamhi]{#note22 .var title="tasmiṃ (bj) | ca tamhi (s1-3, pts1)"}
> samaye,\
> ­bhik­khu­saṃ­gha­pu­rak­khato;\
> Bhikkhūnaṃ dhammaṃ deseti,\
> sīhova nadatī vane.
>
> []{#41 .sc}[]{#p_25Cn_42 .ms}[]{#msdiv41 .msdiv}Ajito addasa
> [buddhaṃ]{#note23 .var title="sambuddhaṃ (bj, s1-3, pts1)"},\
> [Pītaraṃsiṃva]{#note24 .var
> title="sataraṃsiṃva (bj ^snp5.1#943 [Vatthugāthā]) | vītaraṃsiṃva (s1-3) | vītaraṃsiva (pts1) | jitaraṃsiṃ sītaraṃsiṃ (mr)"}
> [bhāṇumaṃ]{#note25 .var title="bhānumaṃ (bj)"};\
> Candaṃ yathā pannarase,\
> [Paripūraṃ upāgataṃ]{#note26 .var
> title="pāri­pūri­mupāga­taṃ (bj) | paripūriṃ upāgataṃ (s1-3, pts1 ^snp5.1#943 [Vatthugāthā])"}.
>
> []{#42 .sc}[]{#p_25Cn_43 .ms}[]{#msdiv42 .msdiv}Athassa gatte
> disvāna,\
> paripūrañca byañjanaṃ;\
> Ekamantaṃ ṭhito haṭṭho,\
> manopañhe apucchatha.
>
> []{#43 .sc}[]{#p_25Cn_44 .ms}[]{#msdiv43 .msdiv}"Ādissa jammanaṃ
> brūhi,\
> gottaṃ brūhi salakkhaṇaṃ;\
> Mantesu pāramiṃ brūhi,\
> kati vāceti brāhmaṇo".
>
> []{#44 .sc}[]{#p_25Cn_45 .ms}[]{#msdiv44 .msdiv}"Vīsaṃ vassasataṃ
> āyu,\
> so ca gottena bāvarī;\
> Tīṇissa lakkhaṇā gatte,\
> tiṇṇaṃ vedāna pāragū.
>
> []{#45 .sc}[]{#p_25Cn_46 .ms}[]{#msdiv45 .msdiv}Lakkhaṇe itihāse ca,\
> sanighaṇ­ḍu­sa­keṭu­bhe;\
> Pañcasatāni vāceti,\
> sadhamme pāramiṃ gato".
>
> []{#46 .sc}[]{#p_25Cn_47 .ms}[]{#msdiv46 .msdiv}"Lakkhaṇānaṃ
> pavicayaṃ,\
> bāvarissa naruttama;\
> [Taṇhacchida]{#note27 .var
> title="kaṅkhacchida (mr ^snp5.1#948 [Vatthugāthā])"} pakāsehi,\
> mā no kaṅkhāyitaṃ ahu".
>
> []{#47 .sc}[]{#p_25Cn_48 .ms}[]{#msdiv47 .msdiv}"Mukhaṃ jivhāya
> chādeti,\
> uṇṇassa bhamukantare;\
> Kosohitaṃ vatthaguyhaṃ,\
> evaṃ jānāhi māṇava".
>
> []{#48 .sc}[]{#pts6 .pts}[]{#p_25Cn_49 .ms}[]{#msdiv48
> .msdiv}Pucchañhi kiñci asuṇanto,\
> sutvā pañhe viyākate;\
> Vicinteti jano sabbo,\
> vedajāto katañjalī.
>
> []{#49 .sc}[]{#p_25Cn_50 .ms}[]{#msdiv49 .msdiv}"Ko nu devo vā brahmā
> vā,\
> indo vāpi sujampati;\
> Manasā pucchite pañhe,\
> kametaṃ paṭibhāsati".
>
> []{#50 .sc}[]{#p_25Cn_51 .ms}[]{#msdiv50 .msdiv}"Muddhaṃ
> muddhā­dhi­pātañca,\
> bāvarī paripucchati;\
> Taṃ byākarohi bhagavā,\
> kaṅkhaṃ vinaya no ise".
>
> []{#51 .sc}[]{#p_25Cn_52 .ms}[]{#msdiv51 .msdiv}"Avijjā muddhāti
> jānāhi,\
> vijjā mud­dhādhipā­tinī;\
> Saddhā­sati­samā­dhīhi,\
> chandavīriyena saṃyutā".
>
> []{#52 .sc}[]{#p_25Cn_53 .ms}[]{#msdiv52 .msdiv}Tato vedena mahatā,\
> [san­tham­bhet­vāna]{#note28 .var
> title="san­tham­bhit­vāna (bj, s1-3, pts1 ^snp5.1#954 [Vatthugāthā])"}
> māṇavo;\
> Ekaṃsaṃ ajinaṃ katvā,\
> pādesu sirasā pati.
>
> []{#53 .sc}[]{#p_25Cn_54 .ms}[]{#msdiv53 .msdiv}"Bāvarī brāhmaṇo
> bhoto,\
> saha sissehi mārisa;\
> Udaggacitto sumano,\
> pāde vandati cakkhuma".
>
> []{#54 .sc}[]{#p_25Cn_55 .ms}[]{#msdiv54 .msdiv}"Sukhito bāvarī hotu,\
> saha sissehi brāhmaṇo;\
> Tvañcāpi sukhito hohi,\
> ciraṃ jīvāhi māṇava.
>
> []{#55 .sc}[]{#p_25Cn_56 .ms}[]{#msdiv55 .msdiv}Bāvarissa ca tuyhaṃ
> vā,\
> sabbesaṃ sabbasaṃsayaṃ;\
> Katāvakāsā pucchavho,\
> yaṃ kiñci manasicchatha".
>
> []{#56 .sc}[]{#p_25Cn_57 .ms}[]{#msdiv56 .msdiv}Sambuddhena katokāso,\
> nisīditvāna pañjalī;\
> Ajito paṭhamaṃ pañhaṃ,\
> tattha pucchi tathāgataṃ.

[]{#p_25Cn_58 .ms}Vatthugāthā niṭṭhitā.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
