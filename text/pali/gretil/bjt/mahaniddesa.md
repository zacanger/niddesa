\
\
Mahaniddesa\
\
Input by the Sri Lanka Tripitaka Project\
\
\[CPD Classification 2.5.11\]\
\[PTS Vol Nd1-1\] \[\\z Nidd /\] \[\\f Ia /\]\
\[PTS Page 001\] \[\\q 1/\]\
\[BJT Vol Nd- 1\] \[\\z Nidd /\] \[\\w I /\]\
\[BJT Page 002\] \[\\x 2/\]\
Suttantapiṭake khuddakanikāye\
\
Mahāniddesapāḷi\
\

------------------------------------------------------------------------

\
THIS [GRETIL](http://gretil.sub.uni-goettingen.de/gretil.htm) TEXT FILE
IS FOR REFERENCE PURPOSES ONLY!\
COPYRIGHT AND TERMS OF USAGE AS FOR SOURCE FILE.\
\
Text converted to Unicode (UTF-8).\
(This file is to be used with a UTF-8 font and your browser\'s VIEW
configuration\
set to UTF-8.)\
\

  ---------------- ---------------------
  description:      multibyte sequence:
  long a                     ā
  long A                     Ā
  long i                     ī
  long I                     Ī
  long u                     ū
  long U                     Ū
  vocalic r                  ṛ
  vocalic R                  Ṛ
  long vocalic r             ṝ
  vocalic l                  ḷ
  vocalic L                  Ḷ
  long vocalic l             ḹ
  velar n                    ṅ
  velar N                    Ṅ
  palatal n                  ñ
  palatal N                  Ñ
  retroflex t                ṭ
  retroflex T                Ṭ
  retroflex d                ḍ
  retroflex D                Ḍ
  retroflex n                ṇ
  retroflex N                Ṇ
  palatal s                  ś
  palatal S                  Ś
  retroflex s                ṣ
  retroflex S                Ṣ
  anusvara                   ṃ
  visarga                    ḥ
  long e                     ē
  long o                     ō
  l underbar                 ḻ
  r underbar                 ṟ
  n underbar                 ṉ
  k underbar                 ḵ
  t underbar                 ṯ
  ---------------- ---------------------

\

Unless indicated otherwise, accents have been dropped in order\
to facilitate word search.\
\
For a comprehensive list of GRETIL encodings and formats see:\
http://gretil.sub.uni-goettingen.de/gretil/gretdiac.pdf\
and\
http://gretil.sub.uni-goettingen.de/gretil/gretdias.pdf\
\
For further information see:\
http://gretil.sub.uni-goettingen.de/gretil.htm

\

------------------------------------------------------------------------

\
\
\
Namo tassa bhagavato arahato sammāsambuddhassa.\
1.\
\
Kāmasuttaniddeso\
\
1-1\
\
\"kāmaṃ kāmayamānassa tassa ce taṃ samijjhati,\
Addhā pītimano hoti laddhā macco yadicchati. \"\
\
Kāmaṃ kāmayamānassāti- \' kāmā\'ti uddānato1 dve kāmā: vatthukāmā ca
kilesakāmā ca.\
Katame vatthukāmā? Manāpikā rūpā manāpikā saddā manāpikā gandhā manāpikā
rasā\
manāpikā phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā\
hatthigavāssavaḷavā, khettaṃ vatthu2 hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgāraṃ ca, yaṃ kiñci rajanīyaṃ vattū3
vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, paranimmitā kāmā,
animmitā\
kāmā4, pariggahitā kāmā, apariggahitā \[PTS Page 002\] \[\\q 2/\] kāmā,
mamāyitā kāmā,\
amamāyitā kāmā, sabbe\'pi kāmāvacarā dhammā, sabbe\'pi rūpāvacarā
dhammā, sabbe\'pi\
arūpāvacarā dhammā, taṇhāvatthukā taṇhārammaṇā kamanīyaṭṭhena5
rajanīyaṭṭhena\
madanīyaṭṭhena kāmā. Ime vuccanti vatthukāmā.\
\
1. Udānato - syā. Machasaṃ 2. Vattuṃ - katthaci. 3. Rajanīyavatthu -
syā. 4. \'Paranimmitā\
kāmā\'ti - si \[I.\] Potthake ca. \'Animmitā kāmā\'ti - syā. Machasaṃ.
\[PTS\] potthakesu ca\
saddhammapajjotikāyaṃ ca na dissanti, 5. Kāmanīyaṭṭhena - sī. \[I. II.\]
Syā.\
\
\[BJT Page 04\] \[\\x 4/\]\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo, yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
1. \"Addasaṃ kāma te mūlaṃ saṅkappā kāma jāyasi,\
Na taṃ saṅkappayissāmi evaṃ kāma na hehisī1\"ti.\
\
Ime vuccanti kilesakāmā.\
\
Kāmayamānassāti2 - kāmayamānassa icchamānassa sādiyamānassa
patthayamānassa\
pihayamānassa3 abhijappamānassāti kāmaṃ kāmayamānassa.\
\
Tassa ce taṃ samijjhatīti - \'tassa ce\'ti tassa khattiyassa vā
brāhmaṇassa vā vessassa vā\
suddassa vā gahaṭṭhassa vā pabbajitassa vā devassa vā manussassa vā,
tanti vatthukāmā\
vuccanti: manāpikā rūpā manāpikā saddā manāpikā gandhā manāpikā rasā
manāpikā\
phoṭṭhabbā, samijjhatīti ijjhati samijjhati labhati paṭilabhati
adhigacchati vindatīti tassa ce\
taṃ samijjhati.\
\
Addhā pītimano hotīti - addhā ti ekaṃsavacanaṃ nissaṃsayavacanaṃ
nikkaṅkhāvacanaṃ\
advejjhavacanaṃ adveḷhakavacanaṃ niyogavacanaṃ apaṇṇakavacanaṃ\
avatthāpanavacanametaṃ \[PTS Page 003\] \[\\q 3/\] addhā ti. Pīti ti yā\
pañcakāmaguṇapaṭisaṃyuttā pīti pāmojjaṃ āmodanā pamodanā hāso pahāso
vitti tuṭṭhi\
odagyaṃ attamanatā abhippharaṇatā4 cittassa. Manoti yaṃ cittaṃ mano
mānasaṃ hadayaṃ\
paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjā\
manoviññāṇadhātu. Ayaṃ vuccati mano. Ayaṃ mano imāya pītiyā sahagato
hoti sahajāto\
saṃsaṭṭho sampayutto ekuppādo ekanirodho ekavatthuko ekārammaṇo.
Pītimano hotīti\
pītamano5 hoti tuṭṭhamano haṭṭhamano pahaṭṭhamano attamano udaggamano\
muditamano pamuditamano hotīti addhā pītimano hoti\
\
1. Hohisī - sīmu11 \[PTS\] 2. Kāmaṃ kāmayamānassāti kāmaṃ - sī1. Sīmu. 1
Syā 3.\
Pihamānassa - sī1 syā 4 abhipūraṇatā - \[PTS\] 5. Pītimano - sīmu. 11
\[PTS\]\
\
\[BJT Page 06\] \[\\x 6/\]\
\
Laddhā macco yadicchatīti - laddhā ti labhitvā1 adhigantvā vinditvā
paṭilabhitvā, maccoti\
- satto naro mānavo poso puggalo jīvo jāgu2 jantu indagu3 manujo4,
yadicchatīti - yaṃ\
icchati yaṃ sādiyati, yaṃ pattheti, yaṃ piheti5, yaṃ abhijappati rūpaṃ
vā saddaṃ vā gandhaṃ\
vā rasaṃ vā phoṭṭhabbaṃ vāti\' laddhā macco yadicchati\'.\
\
\"Kāmaṃ kāmayamānassa tassa ce taṃ samijjhati,\
Addhā pītimano hoti laddhā macco yadicchatī\"ti.\
\
1-2\
\"Tassa ce kāmayānassa6 chandajātassa jantuno,\
Te kāmā parihāyanti sallaviddho\'va ruppati\".\
\
Tassa \[PTS Page 004\] \[\\q 4/\] ce kāmayānassāti - \'tassa ce\'ti
tassa khattiyassa vā\
brāhmaṇassa vā vessassa vā suddassa vā gahaṭṭhassa vā pabbajitassa vā
devassa vā\
manussassa vā, kāmayānassāti - kāme icchamānassa sādiyamānassa
patthayamānassa\
pihayamānassa abhijappamānassa, athavā kāmataṇhāya yāyati nīyati vuyhati
saṃharīyati,\
yathā hatthiyānena vā assayānena vā goyānena vā ajayānena vā
meṇḍakayānena vā\
oṭṭhayānena vā kharayānena vā yāyati nīyati vuyhati saṃharīyati,
evamevaṃ kāmataṇhāya\
yāyati nīyati vuyhati saṃharīyatīti tassa ce kāmayānassa.\
\
Chandajātassa jantunoti - chando ti yo kāmesu kāmacchando kāmarāgo
kāmanandi\
kāmataṇhā kāmasineho kāmapariḷāho kāmamucchā kāmajjhosānaṃ kāmogho
kāmayogo\
kāmūpādānaṃ kāmacchandanīvaraṇaṃ, tassa so kāmacchando jāto hoti sañjāto
nibbatto\
abhinibbatto pātubhūto. Jantunoti - sattassa narassa mānavassa posassa
puggalassa jīvassa\
jāgussa7 jantussa indagussa manujassāti \'chandajātassa jantuno\'.\
\
Te kāmā parihāyantīti - te vā kāmā parihāyanti, so vā kāmehi parihāyati,
katha1 te kāmā\
parihāyanti? Tassa tiṭṭhantasseva te bhoge rājāno vā haranti, corā vā
haranti, aggi vā\
dahati8, udakaṃ vā vahati, appiyā vā dāyādā haranti, nihitaṃ9 vā
nādigacchati10,\
duppayuttā vā kammantā bhijjanti, kule vā kulaṅgāro11 \[PTS Page 005\]
\[\\q 5/\]\
uppajjati, yo12 te bhoge vikirati vidhamati viddhaṃseti, aniccatā eva
aṭṭhamī. Evaṃ te kāmā\
hāyanti parihāyanti paridhaṃsanti13 paripatantī14 antaradhāyanti
vippalujjanti.\
1. Paṭilabhitvā - syā 2. Jatu - sīmu 1, jātu. Syā. Jagu. Machasaṃ\[PTS\]
3. Hinduga - purāṇaṃ,\
4. Yañca - syā. 5. Pihati - syā 6. Kāmayamānassa - su. Sa 7. Jātussa -
syā. Jatussa. Machasaṃ.\
Sī1 8. Dayhati - machasaṃ. 9. Nihītaṭṭhānā - machasaṃ. 10. Vigacchati -
machasaṃ 11. Kule\
- sa. Kulaghātako kulajjhāpako - syā. 12. So - sīmu11 13. Paridhaṃsenti
- syā - sīmu. 14.\
Pariccajanti - syā.\
\
\[BJT Page 08\] \[\\x 8/\]\
\
Kathaṃ so kāmehi parihāyati? Tiṭṭhanteva te bhoge1 so cavati marati
antaradhāyati\
vippalujjati. Evaṃ so kāmehi hāyati parihāyati paridhaṃsati paripatati2
antaradhāyati\
vippalujjati.\
\
1. \" Corā haranti rājāno aggi dahati nassati,\
Atha3 antena jahati4 sarīraṃ sapariggahaṃ.\
\
2. Etadaññāya medhāvī bhuñjetha ca dadetha ca,\
Datvā ca bhutvā ca yathānubhāvaṃ,\
Anindito saggamupeti ṭhānaṃ\"ti.\
\
Te kāmā parihāyanti sallaviddhova ruppatīti - yathā ayomayena vā sallena
viddho\
aṭṭhimayena vā sallena dantamayena vā sallena visāṇamayena vā sallena
kaṭṭhamayena vā\
sallena viddho ruppati kuppati ghaṭṭīyati piḷīyati vyathito5
domanassito6 hoti, evameva7\
vatthukāmānaṃ vipariṇāmaññathābhāvā uppajjanti
sokaparidevadukkhadomanassupāyāsā.\
So kāmasallena ca sokasallena ca viddho ruppati kuppati ghaṭṭīyati
piḷīyati vyathito 5\
domanassito6 hotīti - sallaviddhova ruppati.\
\
Tenāha bhagavā:\
\
\"Tassa ce kāmayānassa7 chandajātassa jantuno,\
Te kāmā parihāyanti sallaviddhova ruppatī\"ti.\
\
1-3\
\
\"Yo \[PTS Page 006\] \[\\q 6/\] kāme parivajjeti sappasseva padā siro,\
So\'maṃ visattikaṃ loke8 sato samativattati\"\
\
Yo kāme parivajjetīti - yoti yo yādiso yathāyutto yathāvihito
yathāpakāro yaṃ ṭhānaṃ patto\
yaṃdhamma9 samannāgato khattiyo vā brāhmaṇo vā vesso vā suddo vā
gahaṭṭho vā\
pabbajito vā devo vā manusso vā, kāme parivajjetīti\' kāmā\'ti
uddānato10 dve kāmā:\
vatthukāmā ca kilesakāmā ca\
\' Kāmā\'ti uddānato1 dve kāmā: vatthukāmā ca kilesakāmā ca. Katame
vatthukāmā?\
Manāpikā rūpā manāpikā saddā manāpikā gandhā manāpikā rasā manāpikā
phoṭṭhabbā,\
attharaṇā pāpuraṇā, dāsidāsā ajeḷakā kukkuṭasūkarā hatthigavāssavaḷavā,
khettaṃ vatthu2\
hiraññaṃ suvaṇṇaṃ gāmanigamarājadhāniyo raṭṭhaṃ ca janapado ca koso ca
koṭṭhāgāraṃ\
ca, yaṃ kiñci rajanīyaṃ vattū3 vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, paranimmitā kāmā,
animmitā\
kāmā4, pariggahitā kāmā, apariggahitā kāmā, mamāyitā kāmā, amamāyitā
kāmā, sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena5 rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo, yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
1. \"Addasaṃ kāma te mūlaṃ saṅkappā kāma jāyasi,\
Na taṃ saṅkappayissāmi evaṃ kāma na hehisī1\"ti.\
\
Ime vuccanti kilesakāmā.\
\
Kāme parivajjetīti dvīhi kāraṇehi kāme parivajjeti: vikkhambhaṇato vā
samucchedato vā.\
Kathaṃ vikkhambhaṇato kāme parivajjeti? \" Aṭṭhikaṅkalūpamā kāmā
appassāda11ṭṭhenā\"ti\
passanto vikkhambhaṇato kāme parivajjeti. \" Maṃsapesūpamā kāmā\
bahusādhāraṇaṭṭhenā\"ti passanto vikkhambhaṇato kāme parivajjeti. \"
Tiṇukkūpamā kāmā\
anudahanaṭṭhenā\"ti passanto vikkhambhaṇato kāme parivajjeti.
Aṅgārakāsūpamā kāmā\
mahāpariḷāhaṭṭhenā\"ti passanto vikkhambhaṇato kāme parivajjeti.\
\
1. Bhogā - syā. 2. Pariccajati - syā. 3. Atho - syā. 4. Asahantena
jahati - machasaṃ 5. Byādhito\
- syā. Machasaṃ. Sīmu1 6. Domanassato - sīmu1 7. Kāmayamānassa - su. Sa.
Si1 8. Lokaṃ\
- \[PTS\] 9. Dhammaṃ - sīmu1 10. Udānato - syā. Machasaṃ 11. Appassādana
- sīmu sī1.\
\
\[BJT Page 10\] \[\\x 10/\]\
\"Supinakūpamā kāmā ittarapaccupaṭṭhānaṭṭhenā\"ti passanto
vikkhambhaṇato kāme\
parivajjeti \" yācitakūpamā kāmā tāvakālikaṭṭhenā\" ti passanto
vikkhambhaṇato kāme\
parivajjeti. \" Rukkhaphalūpamā kāmā sambhañjanaparibhañjana1ṭṭhenā\"ti
passanto\
vikkhambhaṇato kāme parivajjeti. \"Asisūnūpamā kāmā
adhikuṭṭana2ṭṭhenā\"tipassanto\
vikkhambhaṇato kāme parivajjeti. \" Sattisulūpamā3 kāmā
vinivijjhanaṭṭhenā\"ti passanto\
vikkhambhaṇato kāmo parivajjeti. \" Sappasirūpamā kāmā
sappaṭibhayaṭṭhenā\"ti \[PTS Page\
007\] \[\\q 7/\] passanto vikkhambhaṇato kāme parivajjeti.
\"Aggikkhandhūpamā kāmā\
mahābhi4 tāpakaraṭṭhenā5\"ti passanto vikkhambhaṇato kāme parivajjeti.\
\
Buddhānussatiṃ bhāventopi vikkhambhaṇato kāme parivajjeti.
Dhammānussatiṃ bhāventopi\
vikkhambhaṇato kāme parivajjeti. Saṅghānussatiṃ bhāventopi, sīlānussatiṃ
bhāventopi,\
devatānussatiṃ bhāventopi, ānāpānasatiṃ6 bhāventopi, maraṇasiṃ
bhāventopi, kāyagatāsatiṃ\
bhāventopi, upasamānussatiṃ bhāventopi vikkhambhaṇato kāme parivajjeti,
dutiyajjhānaṃ\
bhāventopi, tatiyajjhānaṃ bhāventopi, catutthajjhānaṃ bhāventopi,\
ākāsānañcāyanasamāpattiṃ bhāventopi, viññāṇañcāyatanasamāpattiṃ
bhāventopi,\
ākiñcaññāyatanasamāpattiṃ bhāventopi, nevasaññānāsaññāyatanasamāpattiṃ
bhāventopi\
vikkhambhaṇato kāme parivajjeti. Evaṃ vikkhambhaṇato kāme parivajjeti.\
\
Kathaṃ samucchedato kāme parivajjeti? Sotāpattimaggaṃ bhāventopi
apāyagamanīye kāme\
samucchedato parivajjeti. Sakadāgāmimaggaṃ bhāventopi oḷārike kāme
samucchedato\
parivajjeti. Anāgāmimaggaṃ bhāventopi aṇusahagate kāme samucchedato
parivajjeti.\
Arahattamaggaṃ bhāventopi sabbena sabbaṃ sabbathā sabbaṃ asesaṃ
nissesaṃ7\
samucchedato kāme parivajjeti.\
Yo kāme parivajjeti sappasseva padā siroti - sappo vuccati ahi.
Kenaṭṭhena sappo?\
Saṃsappanto gacchatīti - sappo; bhujanto8 \[PTS Page 008\] \[\\q 8/\]
gacchatīti bhujago,\
urena gacchatīti urago, pannasiro gacchatīti pannago; sirena supatīti
siriṃsapo9; bile\
sayatīti bilāsayo; guhāyaṃ sayatīti guhāsayo; dāṭhā tassa āvudhoti
dāṭhāvudho; visaṃ tassa\
ghoranti ghoraviso; jivhā tassa duvidhāti dvijivho; dvīhi jivhāhi rasaṃ
sāyatīti dvirasaññū;\
yathā puriso jīvitukāmo amaritukāmo sukhakāmo dukkhapaṭikkūlo pādena
sappasiraṃ\
vivajjeyya parivajjeyya abhinivajjeyya, evameva sukhakāmo
dukkhapaṭikkūlo kāme vajjeyya\
vivajjeyya parivajjeyya abhinivajjeyyāti - sappasseva padā siro.\
1. Sambhajjanaparibhajjana - sa, sammajjanaparimajjana - sī11, 2.
Adhikantana - syā, 3.\
Sattisilūpamā - katthaci, 4. Mahaggi - syā 5. Mahāhitāpanaṭṭhena -
machasaṃ,\
mahāhitāpatthena - sa. 6. Ānāpānasatiṃ, - syā 7. Asesanissesaṃ - sa. 8.
Bhujato, sīmu1, 9.\
Suppatīti sarīsapo - machasaṃ.\
\
\[BJT Page 12\] \[\\x 12/\]\
\
So, maṃ visattikaṃ loke sato samativattatīti - \"so\"ti yo kāme
parivajjeti; visattikā vuccati\
taṇhā - yo rāgo sārāgo anunayo anurodho nandi nandirāgo, cittassa sārāgo
icchā mucchā\
ajjhosānaṃ, gedho paḷigedho1 saṅgo paṅko ejā māyā janikā sañjananī
sibbanī jālinī saritā\
visattikā suttaṃ visatā āyūhanī dutiyā paṇidhi bhavanettī vanaṃ 2
vanatho santhavo sneho\
apekkhā paṭibandhu3 āsā āsiṃsanā āsiṃsitattaṃ, rūpāsā saddāsā gandhāsā
rasāsā\
phoṭṭhabbāsā lābhāsā dhanāsā4 puttāsā jīvitāsā, jappā pajappā abhijappā
jappanā\
jappitattaṃ, loluppaṃ5 loluppāyanā loluppāyitattaṃ, pucchañcikatā6 sādu7
kamyatā,\
adhammarāgo visamalobho nikanti nikāmanā patthanā pihanā sampatthanā,
kāmataṇhā\
bhavataṇhā vibhavataṇhā, \[PTS Page 009\] \[\\q 9/\] rūpataṇhā
arūpataṇhā\
nirodhataṇhā, rūpataṇhā saddataṇhā gandhataṇhā rasataṇhā
phoṭṭhabbataṇhā\
dhammataṇhā, ogho yogo gantho upādānaṃ āvaraṇaṃ nīvaraṇaṃ chadanaṃ
bandhanaṃ\
upakkileso anusayo pariyuṭṭhānaṃ latā vevicchaṃ dukkhamūlaṃ
dukkhanidānaṃ\
dukkhappabhavo mārapāso mārabaḷisaṃ māraviso, taṇhānadi taṇhājālaṃ
taṇhāgaddulaṃ\
taṇhāsamuddo, abhijjhā lobho akusalamūlaṃ.\
\
Visattikāti - kenaṭṭhena visattikā? Visatāti visattikā; visālāti
visattikā; visaṭāti visattikā;\
visakkatīti visattikā; vīsaṃ haratīti visattikā; visaṃvādikā8 ti
visattikā; visamūlāti visattikā;\
visaphalāti visattikā; visaparibhogā visattikā. Visālā vā pana sā taṇhā
9 rūpe sadde gandhe\
rase phoṭṭhabbe, kule gaṇe āvāse lābho yase pasaṃsāyaṃ sukhe, cīvare
piṇḍapāte senāsane\
gilānapaccayabhesajjaparikkhāre, kāmadhātuyā rūpadhātuyā arūpadhātuyā,
kāmabhave\
rūpabhave arūpabhave saññābhave asaññābhave nevasaññānāsaññābhave
ekavokārabhave\
catuvokārabhave pañcavokārabhave, atīte anāgate paccuppanne,\
diṭṭhasutamutaviññātabbesu dhammesu visatā vitthatāti visattikā.\
\
Loketi - apāyaloke manussaloke devaloke khandhaloke dhātuloke
āyatanaloke.\
\
1. Rodho paḷirodho - katthaci. 2. Vānaṃ - sīmu. 1. Machasaṃ 3.
Paṭibandhā - syā \[PTS\] 4.\
Janāsā - machasaṃ, 5. Loluppā - syā, 6. Pucchakatā, - sīmu\[I,\]
mucchañcakatā - syā. \[PTS\] 7.\
Sādhu - sa; machasaṃ \[PTS\]. 8. Visaṃvāditā - sīmu \[I\]. 9. Taṇhā, ti
syāmapotthake na\
dissate.\
\
\[BJT Page 14\] \[\\x 14/\]\
Satoti - catuhi kāraṇehi sato: kāye kāyānupassanāsatipaṭṭhānaṃ bhāvento
sato; vedanāsu -\
citte - dhammesu dhammānupassanāsatipaṭṭhānaṃ bhāvento sato. Aparehipi
catuhī\
kāraṇehi sato: asati parivajjanāya sato, satikaraṇīyānañca dhammānaṃ
katattā sato,\
satipaṭipakkhānaṃ1 dhammānaṃ hatattā sato, satinimittānaṃ dhammānaṃ
asammuṭṭhatatā2\
\[PTS Page 010\] \[\\q 10/\] sato. \*3Aparehipi catūhi kāraṇehi sato:
satiyā samannāgatattā\
sato, satiyā vasitattā sato, satiyā pāguññatāya sato, satiyā
apaccoropanatāya4 sato. \*\
Aparehipi catuhī kāraṇehi sato: sattattā sato, santattā sato, samitattā
sato,\
santadhammasamannāgatattā sato. Buddhānussatiyā sato, dhammānussatiyā
sato,\
saṅghānussatiyā sato, sīlānussatiyā sato, cāgānussatiyā sato,
devatānussatiyā sato,\
ānāpānasatiyā sato, maraṇānussatiyā sate, kāyagatāsatiyā sato,
upasamānussatiyā satoti. Yā\
sati anussati paṭissati sati saraṇatā dhāraṇatā apilāpanatā5
asammussanatā6 sati satindriyaṃ\
satibalaṃ sammāsati satisambojjhaṅgo ekāyanamaggo, ayaṃ vuccati sati,
imāya satiyā upeto\
hoti samupeto upagato7 samupagato upapanno samupapanno8 samannāgato. So
vuccati\
sato.\
\
So, maṃ visattikaṃ loke sato samativattatīti - loke vesā9 visattikā,
lokevetaṃ10 visattikaṃ\
sato tarati uttarati patarati samatikkamati vīti11 vattatīti so, maṃ
visattikaṃ loke sato\
samativattati, .\
\
Tenāha bhagavā:\
\" Yo kāme parivajjeti sappasseva padā siro,\
So, maṃ visattikaṃ loke sato samativattatī\"ti.\
\
1 - 4\
\
\"Khettaṃ vatthuṃ hiraññaṃ vā gavāssaṃ dāsaporisaṃ,\
Thiyo bandhu puthū kāme yo naro anugijjhati\".\
\
1. Paripatthānaṃ - sīmu - \[I\] paribandhānaṃ - machasaṃ. 2.
Apammuṭṭhattā - sa. Sī. 11,\
\[PTS\]. \*3 Pupphalakkhaṇantarito bhāgo syāmapotthake na dissate, 4.
Apaccorohatāya - sa.\
5. Pilāpanatā - machasaṃ 6. Apammussanatā - sīmu. 11 Saṃ. 7. Upāgato -
sīmu11, \[PTS\]. 8.\
Sampanno - sīmu11 9. Loke - syā. \[PTS,\] yā loke vā sā - machasaṃ,
sīmu11. 10. Yā loke -\
syā. Loke vā sā. Machasaṃ. Sīmu. 11. 11. Pīti - sīmu11\
\
\[BJT Page 16\] \[\\x 16/\]\
Khettaṃ \[PTS Page 011\] \[\\q 11/\] vatthuṃ hiraññaṃ vāti -
\'khetta\'nti sālikkhettaṃ\
vīhikkhettaṃ muggakkhettaṃ māsakkhettaṃ yavakkhettaṃ godhūmakkhettaṃ
tilakkhettaṃ,\
vatthunti1 - gharavatthuṃ koṭṭhakavatthuṃ purevatthuṃ pacchāvatthuṃ
ārāmavatthuṃ\
vihāravatthuṃ, hiraññanti - hiraññaṃ vuccati kahāpaṇoti \'khettaṃ
vatthuṃ hiraññaṃ vā\'\
\
Gavāssaṃ dāsaporisanti - \'gavā\'tigāvo\* vuccanti. Assāti pasukādayo
vuccanti. Dāsāti - cattāro\
dāsā: antojātako dāso, dhanakkītako dāso, sāmaṃ vā dāsavyaṃ upeti,
akāmato vā dāsavyaṃ2\
upeti.\
\
1. \"Āmāya3 dāsā\'pi bhavanti heke\
Dhanena kītāpi bhavanti dāsā,\
Sāmaṃ ca eke upayanti dāsyaṃ4\
Bhayā paṇunnāpi bhavanti dāsā\"ti.\
\
Purisāti - tayo purisā: bhatakā kammakarā upajīvinoti \'gavāssaṃ
dāsaporisaṃ. \'\
\
Thiyo bandhu puthū kāme\'ti - \'thiyo ti itthipariggaho vuccati.
Bandhūti - cattāro bandhū:\
ñātibandhavāpi bandhū, gottabandhavāpi bandhū, mantabandhavāpi bandhū,\
sippabandhavāpi bandhū. Puthū kāmeti bahū kāme, ete puthū kāmā: manāpikā
rūpā ete\
puthū kāmā -pe- manāpikā phoṭṭhabbāti \'thiyo bandhū puthū kāme\'\
\
Yo naro anugijjhatīti - \'yo\'ti yo yādiso yathāyutto5 yathā vihito
yathāpakāro yaṃ6 ṭhānaṃ\
patto yaṃdhamma7 samannāgato khattiyo vā brāhmaṇo vā vesso vā suddo vā
gahaṭṭho\
\[PTS Page 012\] \[\\q 12/\] vā pabbajito vā devo vā manusso vā. Naroti
- satto naro\
mānavo poso puggalo jīvo jāgu8 jantu indagu9 manujo, anugijjhatīti -
kilesakāme\
vatthukāmesu gijjhati anugijjhati paḷigijjhatīti \'yo naro
anugijjhati\',\
\
Tenāha bhagavā:\
\
\" Khettaṃ vatthuṃ hiraññaṃ vā gavāssaṃ dāsaporisaṃ,\
Thiyo bandhu puthū kāme yo naro anugijjhatī\"ti.\
\
1 - 5\
\"Abalā naṃ balīyanti maddante naṃ parissayā,\
Tato naṃ dukkhamanveti nāvaṃ bhinnamivodakaṃ\",\
\
1. \"Vatthu\'iti syā - \[PTS\] 2. Dāsaviyaṃ - machasaṃ, sīmu\[I,\] sī,
11 \[PTS\] 3. Āmāsa - sīmu1 4.\
Dāsaṃ - sī, 1 sīmu1, syā. \[PTS\] 5. Yathāvutto - sīmu1, 6. Yathā - sīmu
- 1 7. Dhammaṃ -\
sīmu1. Sa. 8. Jatu - sīmu. 1 Jātu - syā. 9. Bhindagu - sīmu1
\*\'gavantigavā\' - sabbattha.\
\
\[BJT Page 18\] \[\\x 18/\]\
Abalā naṃ balīyantīti - abalāti abalā kilesā dubbalā appabalā appathāmā
hīnā nihīnā\
parihīnā omakā lāmakā chattakā1 parittā. Te kilesā naṃ2 puggala1 sahanti
parisahanti\
abhibhavanti ajjhottharanti pariyādiyanti maddantīti evampi abalā naṃ
balīyanti. Athavā\
abalaṃ puggala1 dubbalaṃ appabalaṃ appathāmakaṃ hīnaṃ nihīnaṃ parihīnaṃ
omakaṃ\
lāmakaṃ chattakaṃ parittaṃ, yassa natthi saddhābalaṃ viriyabalaṃ
satibalaṃ samādhibalaṃ\
paññābalaṃ hiribalaṃ ottappabalaṃ. Te kilesā taṃ puggalaṃ sahanti
parisahanti abhibhavanti\
ajjhottharanti pariyādiyanti maddantīti evampi abalā naṃ balīyanti\
Maddante naṃ parissayāti - parissayāti dve parissayā: pākaṭaparissayā
ca\
paṭicchannaparissayā ca. Katame pākaṭaparissayā? Sīhā vyagghā dīpī acchā
taracchā kokā3\
mahisā hatthī ahī vicchikā satapadī, corā \[PTS Page 013\] \[\\q 13/\]
vā assu māṇavā vā\
katakammā vā akatakammā vā, cakkhurogo sotarogo ghānarogo jivhārogo
kāyarogo\
sīsarogo kaṇṇarogo mukharogo dantarogo kāso sāso pināso ḍaho jaro
kucchirogo mucchā\
pakkhandikā4 sūlā visūcikā kuṭṭhaṃ gaṇḍo kilāso soso apamāro daddu kaṇḍu
kacchu\
rakhasā5 vitacchikā lohītapittaṃ6 madhumeho aṃsā7 piḷakā bhagandalā
pittasamuṭṭhānā\
ābādhā semhasamuṭṭhānā ābādhā vātasamuṭṭhānā ābādhā utupariṇāmajā
ābādhā\
visamaparihārajā ābādhā opakkamikā ābādhā kammavipākajā ābādhā sītaṃ
uṇhaṃ jighacchā\
pipāsā uccāro passāvo ḍaṃsamakasavātātapasiriṃsapasamphassā iti vā, ime
vuccanti\
pākaṭaparissayā.\
\
Katame paṭicchannaparissayā? Kāyaduccaritaṃ vacīduccaritaṃ
manoduccaritaṃ,\
kāmacchandanīvaraṇaṃ vyāpādanīvaraṇaṃ thīnamiddhanīvaraṇaṃ\
uddhaccakukkuccanīvaraṇaṃ vicikicchānīvaraṇaṃ, rāgo doso moho kodho
upanāho\
makkho palāso issā macchariyaṃ māyā sāṭheyyaṃ thambho sārambho māno
atimāno mado\
pamādo, sabbe kilesā sabbe duccaritā sabbe darathā sabbe pariḷāhā sabbe\
akusalābhisaṅkhārā, ime vuccanti paṭicchannaparissayā.\
\
1. Sa. - Jatukkā sīmu. 11. \[PTS\] 2. Taṃ - sīmu1, syā. 3. Taracchā kekā
- sīmu1, gomahisā -\
\[PTS. 4.\] Pakkandikā - sīmu. 1, Sī11. 5. Nakhasā - sīmu1 6. Lohitaṃ
pitta1 - syā. 7. Arisā -\
sa.\
\
\[BJT Page 20\] \[\\x 20/\]\
\
Parissayāti - kenaṭṭhena parissayā? Parisahantīti parissayā, parihānāya
saṃvattantīti\
parissayā, tatrāsayāti parissayā. Katha1 parisahantīti parissayā? Taṃ
puggalaṃ sahanti\
parisahanti abhibhavanti ajjhottharanti1 pariyādiyanti maddanti. Evaṃ
parisahantīti\
parissayā.\
\
Kathaṃ parihānāya saṃvattantīti parissayā? Te parissayā kusalānaṃ
dhammānaṃ antarāyāya\
parihānāya saṃvattantīti. Katamesaṃ kusalānaṃ dhammānaṃ?
Sammāpaṭipadāya\
anulomapaṭipadāya apaccanīkapaṭipadāya aviruddhapaṭipadāya
anvatthapaṭipadāya \[PTS\
Page 014\] \[\\q 14/\] dhammānudhammapaṭipadāya sīlesu paripūrakāritāya
indriyesu\
guttadvāratāya bhojane mattaññūtāya jāgariyānuyogassa satisampajaññassa
catunnaṃ\
satipaṭṭhānānaṃ bhāvanānuyogassa catunnaṃ sammappadhānānaṃ
bhāvanānuyogassa\
catunnaṃ iddhipādānaṃ bhāvanānuyogassa pañcannaṃ indriyānaṃ
bhāvanānuyogassa\
pañcannaṃ balānaṃ bhāvanānuyogassa sattannaṃ bojjhaṅgānaṃ
bhāvanānuyogassa ariyassa\
aṭṭhaṅgikassa maggassa bhāvanānuyogassa, imesaṃ kusalānaṃ dhammānaṃ
antarāyāya\
parihānāya saṃvattanti. Evaṃ parihānāya saṃvattantīti parissayā.\
\
Kathaṃ tatrāsayāti parissayā? Tatthete pāpakā akusalā dhammā uppajjanti\
attabhāvasannissayā yathā bile bilāsayā pāṇā sayanti, dake dakāsayā pāṇā
sayanti, vane\
vanāsayā pāṇā sayanti, rukkhe rukkhāsayā pāṇā sayanti; evameva tatthete
pāpakā akusalā\
dhammā uppajjanti attabhāvasannissayāti. Evampi tatrāsayāti parissāyā.\
\
Vuttaṃ hetaṃ bhagavatā:\
\
\" Sāntevāsiko bhikkhave, bhikkhu sācariyako dukkhaṃ na phāsu viharati.
Kathañca\
bhikkhave, bhikkhu sāntevāsiko sācariyako dukkhaṃ na phāsu viharati?
Idha bhikkhave,\
Bhikkhuno cakkhunā rūpaṃ disvā uppajjanti ye pāpakā akusalā dhammā
sarasaṃkappā\
saññojanīyā, tyassa anto vasanti anvāssa vasanti2 pāpakā akusalā
dhammāti, tasmā\
sāntevāsiko\'ti vuccati. Te naṃ samudācaranti - samudācaranti naṃ pāpakā
akusalā dhammāti,\
tasmā sācariyakoti vuccati. Puna ca paraṃ bhikkhave,\
\[PTS Page 015\] \[\\q 15/\]\
Bhikkhuno sotena saddaṃ sutvā uppajjanti ye pāpakā akusalā dhammā
sarasaṃkappā\
saññojanīyā, tyassa anto vasanti anvāssa vasanti2 pāpakā akusalā
dhammāti, tasmā\
sāntevāsiko\'ti vuccati. Te naṃ samudācaranti - samudācaranti naṃ pāpakā
akusalā dhammāti,\
tasmā sācariyakoti vuccati. Puna ca paraṃ bhikkhave,\
\
Bhikkhuno ghānena gandhaṃ ghāyitvā uppajjanti ye pāpakā akusalā dhammā
sarasaṃkappā\
saññojanīyā, tyassa anto vasanti anvāssa vasanti2 pāpakā akusalā
dhammāti, tasmā\
sāntevāsiko\'ti vuccati. Te naṃ samudācaranti - samudācaranti naṃ pāpakā
akusalā dhammāti,\
tasmā sācariyakoti vuccati. Puna ca paraṃ bhikkhave,\
\
Bhikkhuno jivhāya rasaṃ sāyitvā uppajjanti ye pāpakā akusalā dhammā
sarasaṃkappā\
saññojanīyā, tyassa anto vasanti anvāssa vasanti2 pāpakā akusalā
dhammāti, tasmā\
sāntevāsiko\'ti vuccati. Te naṃ samudācaranti - samudācaranti naṃ pāpakā
akusalā dhammāti,\
tasmā sācariyakoti vuccati. Puna ca paraṃ bhikkhave,\
\
Bhikkhuno kāyena phoṭṭhabbaṃ phusitvā uppajjanti ye pāpakā akusalā
dhammā\
sarasaṃkappā saññojanīyā, tyassa anto vasanti anvāssa vasanti2 pāpakā
akusalā dhammāti,\
tasmā sāntevāsiko\'ti vuccati. Te naṃ samudācaranti - samudācaranti naṃ
pāpakā akusalā\
dhammāti, tasmā sācariyakoti vuccati. Puna ca paraṃ bhikkhave,\
\
Bhikkhuno manasā dhammaṃ viññāya uppajjanti ye pāpakā akusalā dhammā
sarasaṃkappā\
saññojanīyā, tyassa anto vasanti anvāssa vasanti2 pāpakā akusalā
dhammāti, tasmā\
sāntevāsiko\'ti vuccati. Te naṃ samudācaranti - samudācaranti naṃ pāpakā
akusalā dhammāti,\
tasmā sācariyakoti vuccati. Evaṃ kho bhikkhave, bhikkhu sāntevāsiko
sācariyako dukkhaṃ\
na phāsu viharatī\" ti. Evampi3 tatrāsayāti parissayā.\
\
1. Ajjhottaranti - sīmu1 2. Anavāssavanti - sīmu1. 3. Evaṃ - sīmu1.\
\
\[BJT Page 22\] \[\\x 22/\]\
\
Vuttaṃ hetaṃ bhagavatā:\
\
\"Tayo me bhikkhave, antarā malā antarā amittā antarā sapattā antarā
vadhakā\
antarāpaccattikā. Katame tayo? Lobho bhikkhave, antarā malaṃ antarā
amitto antarā sapatto\
antarā vadhako antarā paccatthiko.\
\
\"Doso bhikkhave, antarā malā antarā amitto antarā sapattā antarā
vadhakā antarāpaccattikā.\
Katame tayo? Lobho bhikkhave, antarā malaṃ antarā amitto antarā sapatto
antarā vadhako\
antarā paccatthiko.\
\
\"Moho bhikkhave, bhikkhave, antarā malā antarā amitto antarā sapattā
antarā vadhakā\
antarāpaccattikā. Katame tayo? Lobho bhikkhave, antarā malaṃ antarā
amitto antarā sapatto\
antarā vadhako antarā paccatthiko. Ime kho bhikkhave, tayo antarā malā
antarā amittā\
antarā sapattā antarā vadhakā antarā paccatthikā\"ti.\
1. \" Anatthajanano lobho lobho cittappakopano,\
Bhayamantarato jātaṃ taṃ jano nāvabujjhati.\
\
2. Luddho attha1 na jānāti luddho dhammaṃ na passati,\
Andhantamaṃ1 tadā hoti yaṃ lobho sahate naraṃ.\
\
3. Anatthajanano doso doso cittappakopano,\
Bhayamantarato jātaṃ taṃ jano nāvabujjhati.\
\
4. Kuddho atthaṃ na jānāti kuddho dhammaṃ na passati,\
Andhantamaṃ1 tadā hoti yaṃ kodho sahate naraṃ.\
\
5. Anatthajanano \[PTS Page 016\] \[\\q 16/\] moho moho cittappakopano,\
Bhayamantarato jātaṃ taṃ jano nāvabujjhati.\
\
6. Mūḷho atthaṃ na jānāti mūḷho dhammaṃ na passati,\
Andhantamaṃ1 tadā hoti yaṃ moho sahate naraṃ\"ti.\
Evampi tatrāsayāti parissayā.\
\
Vuttaṃ hetaṃ bhagavatā:\
\
\" Tayo kho mahārāja, purisassa dhammā ajjhattaṃ uppajjamānā uppajjanti
ahitāya dukkhāya\
aphāsuvihārāya. Katame tayo? Lobho kho mahārāja, purisassa dhammo
ajjhattaṃ\
uppajjamāno uppajjati ahitāya dukkhāya aphāsuvihārāya. Doso kho
mahārāja, purisassa\
dhammo ajjhattaṃ uppajjamāno uppajjati ahitāya dukkhāya aphāsuvihārāya.
Moho kho\
mahārāja, purisassa dhammo ajjhattaṃ uppajjamāno uppajjati ahitāya
dukkhāya\
aphāsuvihārāya2. Ime kho mahārāja, tayo, purisassa dhammā ajjhattaṃ
uppajjamānā\
uppajjanti ahitāya dukkhāya aphāsuvihārāyāti.\
\
7. Lobho doso ca moho ca purisaṃ pāpacetasaṃ,\
Hiṃsanti attasambhūtā tacasāraṃ\'ca samphala\"nti\
\
Evampi tatrāsayāti parissayā.\
\
Vuttaṃ hetaṃ bhagavatā:\
\
8. \"Rāgo ca doso ca ito nidānā\
Arati ratī lomahaṃso itojā, 3\
Ito samuṭṭhāya manovitakkā\
Kumārakā4 dhaṃkamivossajanti\"\
\
1. Andhatamaṃ - syā 2. Aphāsuvihārāyāti - sīmu1 3. Jāto - sa, \[PTS,\]
jātā - sa. 4. Kumārikā\
- machasaṃ.\
\
\[BJT Page 24\] \[\\x 24/\]\
\
Evampi tatrāsayāti parissayā.\
\
Maddante naṃ parissayāti - te parissayā taṃ puggalaṃ sahanti parisahanti
abhibhavanti\
ajjhottharanti1 pariyādiyanti maddantīti maddante naṃ parissayā.\
\
Tato \[PTS Page 017\] \[\\q 17/\] naṃ dukkhamanvetīti - tatoti2 tato
parissayato ta1\
puggalaṃ dukkhaṃ anveti anugacchati anvāyikaṃ hoti. Jātidukkhaṃ anveti
anugacchati\
anvāyikaṃ hoti. Jarādukkhaṃ anveti anugacchati anvāyikaṃ hoti
vyādhidukkhaṃ anveti\
anugacchati anvāyikaṃ hoti. Maraṇadukkhaṃ anveti anugacchati anvāyikaṃ
hoti.\
Sokaparidevadukkhadomanassupāyāsadukkhaṃ anveti anugacchati anvāyikaṃ
hoti.\
Nerayikaṃ dukkhaṃ anveti anugacchati anvāyikaṃ hoti. Tiracchānayonikaṃ
dukkhaṃ anveti\
anugacchati anvāyikaṃ hoti. Pettivisayikaṃ3 dukkhaṃ anveti anugacchati
anvāyikaṃ hoti.\
Mānusikaṃ dukkhaṃ4 anveti anugacchati anvāyikaṃ hoti.
Gabbhokkantimūlakaṃ dukkhaṃ\
anveti anugacchati anvāyikaṃ hoti. Gabbhaṭṭhiti5 mūlakaṃ dukkhaṃ anveti
anugacchati\
anvāyikaṃ hoti. Gabbhavuṭṭhānamūlakaṃ dukkhaṃ anveti anugacchati
anvāyikaṃ hoti.\
Jātassupanibandhanaṃ dukkhaṃ anveti anugacchati anvāyikaṃ hoti. Jātassa
parādheyyataṃ6\
dukkhaṃ anveti anugacchati anveti anugacchati anvāyikaṃ hoti.
Attupakkamaṃ dukkhaṃ\
anveti anugacchati anvāyikaṃ hoti. Parūpakkamaṃ dukkhaṃ anveti
anugacchati anvāyikaṃ\
hoti. Dukkhadukkhaṃ anveti anugacchati anvāyikaṃ hoti. Saṅkhāradukkhaṃ
anveti\
anugacchati anvāyikaṃ hoti. Vipariṇāmadukkhaṃ anveti anugacchati
anvāyikaṃ hoti.\
Cakkhurogo sotarogo ghānarogo jivhārogo kāyarogo kaṇṇarogo mukharogo
dantarogo kāso\
sāso pināso ḍaho7 jaro kucchirogo mucchā pakkhandikāsūlā visūcikā
kuṭṭhaṃ gaṇḍo kilāso\
soso apamāro daddu kaṇḍu kacchu rakhasā8 vitacchikā lohitapittaṃ
madhumeho aṃsā\
piḷakā bhagandalā pittasamuṭṭhānā ābādhā semhasamuṭṭhānā ābādhā
vātasamuṭṭhānā\
ābādhā sannipātikā ābādhā utupariṇāmajā ābādhā visamaparihārajā ābādhā
opakkamikā\
ābādhā kammavipākajā ābādhā, sītaṃ uṇhaṃ jighacchā pipāsā uccāro
passāvo\
ḍaṃsamakasavātātapasiriṃsapasamphassadukkhaṃ anveti anugacchati
anvāyikaṃ hotī.\
Mātumaraṇaṃ dukkhaṃ anveti anugacchati anvāyikaṃ hoti pitumaraṇaṃ
dukkhaṃ anveti\
anugacchati anvāyikaṃ hoti. Bhātumaraṇaṃ dukkhaṃ anveti anugacchati
anvāyikaṃ hoti.\
Bhaginīmaraṇaṃ dukkhaṃ anveti anugacchati anvāyikaṃ hoti. Puttamaraṇaṃ
dukkhaṃ\
anveti anugacchati anvāyikaṃ hoti dhītumaraṇaṃ dukkhaṃ anveti
anugacchati anvāyikaṃ\
hoti. Ñātivyasanaṃ dukkhaṃ anveti anugacchati anvāyikaṃ hotī.
Bhogavyasanaṃ dukkhaṃ\
anveti anugacchati anvāyikaṃ hoti. Rogavyasanaṃ dukkhaṃ anveti
anugacchati anvāyikaṃ\
hoti sīlavyasanaṃ dukkhaṃ anveti anugacchati anvāyikaṃ hoti
diṭṭhivyasanaṃ dukkhaṃ\
anveti anugacchati anvāyikaṃ hotīti tato naṃ dukkhamanveti.\
\
Nāvaṃ bhinnamivodakanti - yathā bhinnaṃ nāvaṃ udakadāyito9 tato tato
udakaṃ anveti\
anugacchati anvāyikaṃ hoti. Puratopi udakaṃ anveti anugacchati anvāyikaṃ
hoti. Pacchatopi,\
heṭṭhatopi, passatopi udakaṃ anveti anugacchati anvāyikaṃ hoti. Evameva
tato tato\
parissayato taṃ puggalaṃ dukkhaṃ anveti anugacchati anvāyikaṃ hoti.
Jātidukkhaṃ anveti\
anugacchati anvāyikaṃ hoti.\
\
Tato naṃ dukkhamanvetīti - tatoti2 tato parissayato ta1 puggalaṃ dukkhaṃ
anveti\
anugacchati anvāyikaṃ hoti. Jātidukkhaṃ anveti anugacchati anvāyikaṃ
hoti. Jarādukkhaṃ\
anveti anugacchati anvāyikaṃ hoti vyādhidukkhaṃ anveti anugacchati
anvāyikaṃ hoti.\
Maraṇadukkhaṃ anveti anugacchati anvāyikaṃ hoti.\
Sokaparidevadukkhadomanassupāyāsadukkhaṃ anveti anugacchati anvāyikaṃ
hoti.\
Nerayikaṃ dukkhaṃ anveti anugacchati anvāyikaṃ hoti. Tiracchānayonikaṃ
dukkhaṃ anveti\
anugacchati anvāyikaṃ hoti. Pettivisayikaṃ3 dukkhaṃ anveti anugacchati
anvāyikaṃ hoti.\
Mānusikaṃ dukkhaṃ4 anveti anugacchati anvāyikaṃ hoti.
Gabbhokkantimūlakaṃ dukkhaṃ\
anveti anugacchati anvāyikaṃ hoti. Gabbhaṭṭhiti5 mūlakaṃ dukkhaṃ anveti
anugacchati\
anvāyikaṃ hoti. Gabbhavuṭṭhānamūlakaṃ dukkhaṃ anveti anugacchati
anvāyikaṃ hoti.\
Jātassupanibandhanaṃ dukkhaṃ anveti anugacchati anvāyikaṃ hoti. Jātassa
parādheyyataṃ6\
dukkhaṃ anveti anugacchati anveti anugacchati anvāyikaṃ hoti.
Attupakkamaṃ dukkhaṃ\
anveti anugacchati anvāyikaṃ hoti. Parūpakkamaṃ dukkhaṃ anveti
anugacchati anvāyikaṃ\
hoti. Dukkhadukkhaṃ anveti anugacchati anvāyikaṃ hoti. Saṅkhāradukkhaṃ
anveti\
anugacchati anvāyikaṃ hoti. Vipariṇāmadukkhaṃ anveti anugacchati
anvāyikaṃ hoti.\
Cakkhurogo sotarogo ghānarogo jivhārogo kāyarogo kaṇṇarogo mukharogo
dantarogo kāso\
sāso pināso ḍaho7 jaro kucchirogo mucchā pakkhandikāsūlā visūcikā
kuṭṭhaṃ gaṇḍo kilāso\
soso apamāro daddu kaṇḍu kacchu rakhasā8 vitacchikā lohitapittaṃ
madhumeho aṃsā\
piḷakā bhagandalā pittasamuṭṭhānā ābādhā semhasamuṭṭhānā ābādhā
vātasamuṭṭhānā\
ābādhā sannipātikā ābādhā utupariṇāmajā ābādhā visamaparihārajā ābādhā
opakkamikā\
ābādhā kammavipākajā ābādhā, sītaṃ uṇhaṃ jighacchā pipāsā uccāro
passāvo\
ḍaṃsamakasavātātapasiriṃsapasamphassadukkhaṃ anveti anugacchati
anvāyikaṃ hotī.\
Mātumaraṇaṃ dukkhaṃ anveti anugacchati anvāyikaṃ hoti pitumaraṇaṃ
dukkhaṃ anveti\
anugacchati anvāyikaṃ hoti. Bhātumaraṇaṃ dukkhaṃ anveti anugacchati
anvāyikaṃ hoti.\
Bhaginīmaraṇaṃ dukkhaṃ anveti anugacchati anvāyikaṃ hoti. Puttamaraṇaṃ
dukkhaṃ\
anveti anugacchati anvāyikaṃ hoti dhītumaraṇaṃ \[PTS Page 018\] \[\\q
18/\] dukkhaṃ\
anveti anugacchati anvāyikaṃ hoti. Ñātivyasanaṃ dukkhaṃ anveti
anugacchati anvāyikaṃ\
hotī. Bhogavyasanaṃ dukkhaṃ anveti anugacchati anvāyikaṃ hoti.
Rogavyasanaṃ dukkhaṃ\
anveti anugacchati anvāyikaṃ hoti. Sīlavyasanaṃ dukkhaṃ anveti
anugacchati anvāyikaṃ\
hotīti diṭṭhivyasanaṃ dukkhaṃ anveti anugacchati anvāyikaṃ hotīti nāvaṃ\
bhinnamivodakaṃ. Tenāha bhagavā:\
\
\" Abalā naṃ balīyanti maddante naṃ parissayā,\
Tato naṃ dukkhamanveti nāvaṃ bhinnamivodaka\" nti.\
\
1 - 6\
\
\" Tasmā jantu sadā sato kāmāni parivajjaye,\
Te pahāya tare oghaṃ nāvaṃ sitvāva pāragū. \"\
\
1. Ajjhottaranti - mu1. 2. Tatoti tato - mu. 1. Machasaṃ. 3.
Petavissayakaṃ - syā. 4.\
Mānusakadukkhaṃ - syā. 5. Gabbhe ṭhiti - sīmu1, 6, parādheyyakaṃ -
sīmu1, machasaṃ, 7.\
Ḍāho - machasaṃ, 8. Nakhasā - mu1, 9. Udakaṃ anvāyikaṃ - syā; udakaṃ
dāyataṃ - sīmu. 1;\
Dakamesiṃ - machasaṃ.\
\
\[BJT Page 26\] \[\\x 26/\]\
\
Tasmā jantu sadā satoti - tasmā taṃkāraṇā taṃhetu tappaccayā taṃnidānā
etaṃ ādīnavaṃ\
sampassamāno kāmesūti tasmā; jantūti satto naro mānavo poso puggalo jīvo
jāgu1 jantu\
indagū manujo; sadāti sadā sabbadā sabbakālaṃ niccakālaṃ dhuvakālaṃ
satataṃ samitaṃ\
abbokiṇṇaṃ2 poṅkhānupoṅkhaṃ3 udakomikājātaṃ avīcisantatisahitaṃ
phūssitaṃ4\
purebhattaṃ pacchābhattaṃ \[PTS Page 019\] \[\\q 19/\] purimaṃ yāmaṃ
majjhimaṃ yāmaṃ\
pacchimaṃ yāmaṃ kāḷe juṇhe vasse hemante gimhe purime vayokhandhe
majjhime\
vayokhandhe pacchime vayokhandhe; satoti catuhi kāraṇehi sato: kāyo\
kāyānupassanāsatipaṭṭhānaṃ bhāvento sato, vedanāsu
vedanānupassanāsatipaṭṭhānaṃ\
bhāvento sato, vedanāsu citte cittānupassanāsatipaṭṭhānaṃ bhāvento sato,
dhammesu\
dhammānupassanāsatipaṭṭhānaṃ bhāventopi sato. Aparehipi catuhi kāraṇehi
sato kāye\
kāyānupassanāsatipaṭṭhānaṃ bhāvento sato, vedanāsu
vedanānupassanāsatipaṭṭhānaṃ\
bhāvento sato, vedanāsu citte cittānupassanāsatipaṭṭhānaṃ bhāvento sato,
dhammesu\
dhammānupassanāsatipaṭṭhānaṃ bhāventopi sato. Aparehipi catuhi kāraṇehi
sato so vuccati\
\'sato\'ti. Tasmā jantu sadā sato.\
\
Kāmāti parivajjayeti - \' kāmā\'ti uddānato dve kāmā: vatthukāmā ca
kilesakāmā ca. Katame\
vatthukāmā? Manāpikā rūpā manāpikā saddā manāpikā gandhā manāpikā rasā
manāpikā\
phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā
hatthigavāssavaḷavā,\
khettaṃ vatthu2 hiraññaṃ suvaṇṇaṃ gāmanigamarājadhāniyo raṭṭhaṃ ca
janapado ca koso\
ca koṭṭhāgāraṃ ca, yaṃ kiñci rajanīyaṃ vattū3 vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, paranimmitā kāmā,
animmitā\
kāmā4, pariggahitā kāmā, apariggahitā kāmā, mamāyitā kāmā, amamāyitā
kāmā, sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena5 rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo, yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
1. \"Addasaṃ kāma te mūlaṃ saṅkappā kāma jāyasi,\
Na taṃ saṅkappayissāmi evaṃ kāma na hehisī1\"ti.\
\
Ime vuccanti kilesakāmā. Kāmāni parivajjayeti dvīhi kāraṇehi kāme
parivajjeyya:\
vikkhambhaṇato vā samucchedato vā. Kathaṃ vikkhambhaṇato kāme
parivajjeyya?\
Aṭṭhikaṅkalūpamā kāmā appassādaṭṭhenāti passanto vikkhambhaṇato kāme
parivajjeyya.\
Maṃsapesūpamā kāmā bahusadhāraṇaṭṭhenāti passanto vikkhambhaṇato kāme\
parivajjeyya. Tiṇukkupamā kāmā anudahanaṭṭhenāti passanto vikkhambhaṇato
kāme\
parivajjeyya. Aṅgārakāsūpamā kāmā mahāpariḷāhaṭṭhenā\"ti passanto
vikkhambhaṇato kāme\
parivajjeti.\
\
\"Supinakūpamā kāmā ittarapaccupaṭṭhānaṭṭhenā\"ti passanto
vikkhambhaṇato kāme\
parivajjeti \" yācitakūpamā kāmā tāvakālikaṭṭhenā\" ti passanto
vikkhambhaṇato kāme\
parivajjeti. \" Rukkhaphalūpamā kāmā sambhañjanaparibhañjana1ṭṭhenā\"ti
passanto\
vikkhambhaṇato kāme parivajjeti. \"Asisūnūpamā kāmā
adikuṭṭana2ṭṭhenā\"ti passanto\
vikkhambhaṇato kāme parivajjeti. \" Sattisulūpamā3 kāmā
vinivijjhanaṭṭhenā\"ti passanto\
vikkhambhaṇato kāmo parivajjeti. \" Sappasirūpamā kāmā
sappaṭibhayaṭṭhenā\"ti passanto\
vikkhambhaṇato kāme parivajjeti. \"Aggikkhandhūpamā kāmā mahābhi4
tāpakaraṭṭhenā5\"ti\
passanto vikkhambhaṇato kāme parivajjeti.\
\
Buddhānussatiṃ bhāventopi vikkhambhaṇato kāme parivajjeti.
Dhammānussatiṃ bhāventopi\
vikkhambhaṇato kāme parivajjeti. Saṅghānussatiṃ bhāventopi, sīlānussatiṃ
bhāventopi,\
devatānussatiṃ bhāventopi, ānāpānasatiṃ6 bhāventopi, maraṇasiṃ
bhāventopi, kāyagatāsatiṃ\
bhāventopi, upasamānussatiṃ bhāventopi vikkhambhaṇato kāme parivajjeti,
dutiyajjhānaṃ\
bhāventopi, tatiyajjhānaṃ bhāventopi, catutthajjhānaṃ bhāventopi,\
ākāsānañcāyanasamāpattiṃ bhāventopi, viññāṇañcāyatanasamāpattiṃ
bhāventopi,\
ākiñcaññāyatanasamāpattiṃ bhāventopi, nevasaññānāsaññāyatanasamāpattiṃ
bhāventopi\
vikkhambhaṇato kāme parivajjeti. Evaṃ vikkhambhaṇato kāme parivajjeyya.\
\
Kathaṃ samucchedato kāme parivajjeti? Sotāpattimaggaṃ bhāventopi
apāyagamanīye kāme\
samucchedato parivajjeti. Sakadāgāmimaggaṃ bhāventopi oḷārike kāme
samucchedato\
parivajjeti. Anāgāmimaggaṃ bhāventopi aṇusahagate kāme samucchedato
parivajjeti.\
Arahattamaggaṃ bhāventopi sabbena sabbaṃ sabbathā sabbaṃ asesaṃ
nissesaṃ7\
samucchedato kāme parivajjeyyāti kāmāni parivajjeye.\
\
Te pahāya tare oghanti - teti vatthukāme parijānitvā kilesakāme pahāya
pajahitvā vinodetvā\
vyantīkaritvā anabhāvaṃ gametvā kāmacchandanīvaraṇaṃ pahāya pajahitvā
vinodetvā\
vyantīkaritvā anabhāvaṃ gametvā, vyāpādanīvaraṇaṃ\
\
Teti vatthukāme parijānitvā kilesakāme pahāya pajahitvā vinodetvā
vyantīkaritvā\
anabhāvaṃ gametvā kāmacchandanīvaraṇaṃ pahāya pajahitvā vinodetvā
vyantīkaritvā\
anabhāvaṃ gametvā, thīnamiddhanīvaraṇaṃ\
\
Teti vatthukāme parijānitvā kilesakāme pahāya pajahitvā vinodetvā
vyantīkaritvā\
anabhāvaṃ gametvā kāmacchandanīvaraṇaṃ pahāya pajahitvā vinodetvā
vyantīkaritvā\
anabhāvaṃ gametvā, uddhaccakukkuccanīvaraṇaṃ\
\
Teti vatthukāme parijānitvā kilesakāme pahāya pajahitvā vinodetvā
vyantīkaritvā\
anabhāvaṃ gametvā kāmacchandanīvaraṇaṃ pahāya pajahitvā vinodetvā
vyantīkaritvā\
anabhāvaṃ gametvā, vicikicchānīvaraṇaṃ pahāya pajahitvā vinodetvā
vyantīkaritvā\
anabhāvaṃ gametvā kāmogha1 diṭṭhoghaṃ avijjoghaṃ tareyya uttareyya
patareyya\
samatikkameyya vītivatteyyāti - te pahāya tare oghaṃ.\
1. Jagu - sīmu. \[I\] jatu - syā. 2. Abbocchinnaṃ - sīmu. \[I,\]
abbhokiṇṇaṃ - syā 3.\
Pokhānupokhaṃ - sī1 syā. 4. Phassitaṃ. Sīmu1. \* \[Please se page 014\]\
\
\[BJT Page 28\] \[\\x 28/\]\
Nāvaṃ \[PTS Page 020\] \[\\q 20/\] sitvāva pāragūti - yathā garukaṃ
nāvaṃ bhārikaṃ\
udakaṃ siñcitvā osiñcitvā chaḍḍetvā lahukāya nāvāya khippaṃ lahuṃ
appakasireneva pāraṃ\
gaccheyya, evamevaṃ vatthukāme parijānitvā kilesakāme pahāya pajahitvā
vinodetvā\
vyantīkaritvā anabhāvaṃ gametvā, kāmacchandanīvaraṇaṃ vyāpādanīvaraṇaṃ\
thīnamiddhanīvaraṇaṃ uddhaccakukkuccanīvaraṇaṃ - vicikicchānīvaraṇaṃ
pahāya\
pajahitvā vinodetvā vyantīkaritvā anabhāvaṃ gametvā khippaṃ lahuṃ pāraṃ
appakasireneva\
gaccheyya. Pāraṃ vuccati amataṃ nibbāṇaṃ. Yo so sabbasaṅkhārasamatho\
sabbūpadhipaṭinissaggo taṇhakkhayo virāgo nirodho nibbāṇaṃ, \'pāraṃ
gaccheyyā\'ti pāraṃ\
adhigaccheyya pāraṃ phuseyya pāraṃ sacchikareyya. Pāragūti yo\'pi pāraṃ
gantukāmo so\'pi\
pāragū, yo\'pi pāraṃ gacchati so\'pi pāragū, yo\'pi pāraṃ gato so\'pi
pāragū.\
\
Vuttaṃ hetaṃ bhagavatā:\
\
\"Tiṇṇo pāragato1 thale tiṭṭhati brāhmaṇo\"ti kho bhikkhave, arahato
etaṃ adhivacanaṃ. So\
abhiññāpāragū pariññāpāragū pahāṇapāragū bhāvanāpāragū
sacchikiriyāpāragū\
samāpattipāragū; abhiññāpāragū sabbadhammānaṃ, pariññāpāragū
sabbadukkhānaṃ,\
pahāṇapāragū sabbakilesānaṃ, bhāvanāpāragū catunnaṃ ariyamaggānaṃ,
sacchikiriyā2\
pāragū nirodhassa, samāpattipāragū sabbasamāpattīnaṃ. So vasippatto
pāramippatto\
ariyasmiṃ sīlasmiṃ, vasippatto pāramippatto ariyasmiṃ samādhismiṃ,
vasippatto\
pāramippatto ariyāya paññāya, vasippatto pāramippatto ariyāya vimuttiyā.
So pāragato\
pārappatto antagato antappatto koṭigato koṭippatto pariyantagato
pariyantappatto\
vosānagato vosānappatto tāṇagato tāṇappatto leṇagato leṇappatto
saraṇagato\
saraṇappatto abhayagato abhayappatto accutagato accutappatto amatagato
amatappatto\
nibbāṇagato nibbāṇagato nibbāṇappatto. So vutthavāso ciṇṇacaraṇo
gataddho3 gatadiso\
gatakoṭiko pālitabrahmacariyo uttamadiṭṭhippatto bhāvitamaggo
pahīṇakileso \[PTS Page\
021\] \[\\q 21/\] paṭividdhākuppo sacchikatanirodho.\
\
1. Pāraṃgato - sīmu. 1, Machasaṃ. 2. Sacchikiriyāya - mu1, 3. Vigataddho
- machasaṃ.\
\[BJT Page 30\] \[\\x 30/\]\
Dukkhaṃ tassa pariññātaṃ, samudayo pahīṇo, maggo bhāvito, nirodho
sacchikato.\
Abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīṇaṃ,
bhāvetabbaṃ\
bhāvitaṃ, sacchikātabbaṃ sacchikataṃ. So ukkhittapaligho saṅkiṇṇaparikho
abbūḷhesiko\
niraggalo ariyo paṇṇaddhajo paṇṇabhāro visaññutto. Pañcaṅgavippahīṇo\
chaḷaṅgasamannāgato ekārakkho caturapasseno panuṇṇapaccekasacco
samavayasaṭṭhesano\
anāvilasaṅkappo passaddhakāyasaṃkhāro suvimuttacitto suvimuttapañño
kevalī vusitavā\
uttamapuriso paramapuriso paramappattipatto.\
\
So neva ācināti na apacināti apacinitvā1 ṭhito. Neva pajahati na
upādiyati pajahitvā ṭhito.\
Neva sineti2 na ussineti visinitvā ṭhito. Neva vidhūpeti na sandhūpeti
vidhūpetvā ṭhito.\
Asekhena sīlakkhandhena samannāgatattā ṭhito, asekhena samādhikkhandhena
asekhena\
paññākkhandhena asekhena vimuttikkhandhena asekhena
vimuttiñāṇadassanakkhandhena\
samannāgatattā ṭhito. Saccaṃ sampaṭipādiyitvā ṭhito, ejaṃ samatikkamitvā
ṭhito, kilesaggiṃ\
pariyādiyitvā ṭhito, aparigamanatāya ṭhito. Kathaṃ3 samādāya ṭhito,
muttipaṭisevanatāya\
ṭhito, mettāya pārisuddhiyā ṭhito karuṇāya muditāya upekkhāya
pārisuddhiyā ṭhito\
accantapārisuddhiyā ṭhito, atammayatāya4 pārisuddhiyā ṭhito, vimuttattā
ṭhito,\
āyatanapariyante ṭhito, gatipariyante ṭhito, upapattipariyante ṭhito,
paṭisandhipariyante\
ṭhito, saṃsārapariyante ṭhito, vaṭṭapariyante \[PTS Page 022\] \[\\q
22/\] ṭhito, antime\
bhave ṭhito, antime samussaye ṭhito, antimadehadharo arahā.\
\
1. Tassāyaṃ pacchimakoṭi5 carimoyaṃ samussayo,\
Jātimaraṇasaṃsāro natthi tassa punabbhavoti.\
\
Nāvaṃ sitvāva pāragū.\
\
Tenāha bhagavā:\
\
\"Tasmā jantu sadā sato kāmāni parivajjaye,\
Te pahāya tare oghaṃ nāvaṃ sitvā pāragū\"ti.\
\
Kāmasuttaniddeso paṭhamo samatto.\
\
1. So neva pavinati nāpavinati - machasaṃ 2. Neva saṃsibbati - machasaṃ
3. Kaṭṭhaṃ. Syā.\
Kaṭaṃ. - Sīmu 1, machasaṃ 4. Akammassakatāya - sīmu1, akammaññatāya -
syā. 5.\
Pacchimako - sīmu. 11.\
\
\[BJT Page 32\] \[\\x 32/\]\
\
2\
\
Guhaṭṭhakasuttaniddeso\
\
Atha guhaṭṭhakasuttaniddeso vuccati.\
\
\[PTS Page 023 \[\\q 23/\] 2 - 1\]\
\"Satto guhāyaṃ bahunābhichanno\
Tiṭṭhaṃ naro mohanasmiṃ pagāḷho,\
Dūre vivekā hi tathāvidho so\
Kāmā hi loke na hi suppahāyā1\
\
Satto guhāyaṃ bahunābhichannoti - \'satto\'ti hi kho vuttaṃ. Api ca guhā
tāva vattabbā: guhā\
vuccati kāyo. Kāyoti vā guhāti vā sandehoti vā nāvāti vā rathoti vā
dhajoti vā vammikoti vā\
nagaranti vā nīḍanti 2vā kuṭīti vā gaṇḍoti vā kumbhoti vā3 kāyassetaṃ
adhivacanaṃ.\
\
\"Satto guhāya\"nti guhāyaṃ satto visatto āsatto laggo laggito
paḷibuddho. Yathā bhittikhīle\
vā nāgadante vā bhaṇḍaṃ sattaṃ visattaṃ āsattaṃ laggaṃ laggitaṃ
paḷibuddhaṃ, evamevaṃ\
guhāyaṃ satto visatto āsatto laggo laggito paḷibuddho.\
\
Vuttaṃ hetaṃ bhagavatā:\
\
\"Rūpe kho rādha, yo chando yo rāgo yā nandiyā taṇhā ye
upayūpādānā4cetaso\
adhiṭṭhānābhinivesānusayā, \[PTS Page 024\] \[\\q 24/\] tatra satto
tatra visatto, tasmā\
sattoti vuccati.\
\
\"Vedanāya kho rādha, yo chando yo rāgo yā nandiyā taṇhā ye
upayūpādānā4cetaso\
adhiṭṭhānābhinivesānusayā, tatra satto tatra visatto, tasmā sattoti
vuccati.\
\
\"Saññāya kho rādha, yo chando yo rāgo yā nandiyā taṇhā ye
upayūpādānā4cetaso\
adhiṭṭhānābhinivesānusayā, tatra satto tatra visatto, tasmā sattoti
vuccati.\
\
\"Saṃkhāresu kho rādha, yo chando yo rāgo yā nandiyā taṇhā ye
upayūpādānā4cetaso\
adhiṭṭhānābhinivesānusayā, tatra satto tatra visatto, tasmā sattoti
vuccati.\
\
\"Viññāṇe kho rādha, yo chando yo rāgo yā nandiyā taṇhā ye
upayūpādānā4cetaso\
adhiṭṭhānābhinivesānusayā, tatra satto tatra visatto, tasmā sattoti
vuccati. Sattoti\
lagganādhivacananti. \"\
\
1. Suppahāya - sa, suppajayhā - sīmu1, si. 1. 2. Niddanti - syā
machasaṃ. Nīḷaṃ sa.\
Niḍḍanti - mu 1, \[PTS. 3.\] Kummoti vā - sīmu1, 4. Upāyupādānā, sīmu.
11. ( )\
Lakkhaṇantarito bhāgo syāmapotthake na dissati.\
\
\[BJT Page 34\] \[\\x 34/\]\
Satto guhāyaṃ bahunābhichannoti - bahukehi kilesehi channo: rāgena
channo dosena channo\
mohena channo kodhena channo upanāhena channo makkhena channo paḷāsena
channo\
issāya channo macchariyena channo māyāya channo sāṭheyyena channo
thambhena channo\
sārambhena channo mānena channo atimānena channo madena channo pamādena
channo,\
sabbakilesehi sabbaduccaritehi sabbadarathehi sabbapariḷāhehi
sabbasantāpehi\
sabbākusalābhisaṃkhārehi channo1 ucchanno āvuto nivuto ovuto2 pihito
paṭicchanno\
paṭikujjitoti \'satto guhāyaṃ bahunābhichanno.\
Tiṭṭhaṃ naro mohanasmiṃ pagāḷhoti - \'tiṭṭhaṃ naro\'ti tiṭṭhanto naro
ratto rāgavasena\
tiṭṭhati. Duṭṭho dosavasena tiṭṭhati. Mūḷho mohavasena tiṭṭhati
vinibaddho3 mānavasena\
tiṭṭhati. Parāmaṭṭho diṭṭhivasena tiṭṭhati. Vikkhepagato uddhaccavasena
tiṭṭhati. Aniṭṭhaṃ\
gato vicikicchāvasena tiṭṭhati. Thāmagato anusayavasena tiṭṭhati. Evampi
tiṭṭhaṃ naro.\
\
Vuttaṃ hetaṃ bhagavatā:\
\
\" Santi bhikkhave, cakkhuviññeyyā rūpā iṭṭhā kantā manāpā piyarūpā
kāmūpasaṃhitā\
rajanīyā, tañce bhikkhu abhinandati abhivadati ajjhosāya tiṭṭhati. Santi
bhikkhave,\
sotaviññeyyā saddā iṭṭhā kantā manāpā piyarūpā kāmūpasaṃhitā rajanīyā,
tañce bhikkhu\
abhinandati abhivadati ajjhosāya tiṭṭhati. Santi bhikkhave,
ghānaviññeyyā \[PTS Page 025\]\
\[\\q 25/\] gandhā iṭṭhā kantā manāpā piyarūpā kāmūpasaṃhitā rajanīyā,
tañce bhikkhu\
abhinandati abhivadati ajjhosāya tiṭṭhati. Santi bhikkhave,
jivhāviññeyyā rasā iṭṭhā kantā\
manāpā piyarūpā kāmūpasaṃhitā rajanīyā, tañce bhikkhu abhinandati
abhivadati ajjhosāya\
tiṭṭhati. Santi bhikkhave, kāyaviññeyyā phoṭṭhabbā iṭṭhā kantā manāpā
piyarūpā\
kāmūpasaṃhitā rajanīyā, tañce bhikkhu abhinandati abhivadati ajjhosāya
tiṭṭhati. Santi\
bhikkhave, manoviññeyyā dhammā iṭṭhā kantā manāpā piyarūpā kāmūpasaṃhitā
rajanīyā,\
tañce bhikkhu abhinandati abhivadati ajjhosāya tiṭṭhatī\" \[a\] ti.
Evampi tiṭṭhaṃ naro.\
\
Vuttaṃ hetaṃ bhagavatā:\
\
\"Rūpūpayaṃ4 vā bhikkhave, viññāṇaṃ tiṭṭhamānaṃ tiṭṭhati rūpārammaṇaṃ
rūpapatiṭṭhaṃ5.\
Nandūpasecanaṃ6 vuddhiṃ virūḷhiṃ vepullaṃ āpajjati. Vedanūpayaṃ7 vā
bhikkhave,\
viññāṇaṃ tiṭṭhamānaṃ tiṭṭhati vedanārammaṇaṃ vedanāpatiṭṭhaṃ5.
Nandūpasecanaṃ6\
vuddhiṃ virūḷhiṃ vepullaṃ āpajjati. Saññūpayaṃ7 vā bhikkhave, viññāṇaṃ
tiṭṭhamānaṃ\
tiṭṭhati saññārammaṇaṃ saññāpatiṭṭhaṃ5. Nandūpasecanaṃ6 vuddhiṃ virūḷhiṃ
vepullaṃ\
āpajjati. Saṅkhārūpayaṃ7 vā bhikkhave, viññāṇaṃ tiṭṭhamānaṃ tiṭṭhati
saṅkhārārammaṇaṃ\
saṅkhārūpatiṭṭhaṃ5. Nandūpasecanaṃ6 vuddhiṃ virūḷhiṃ vepullaṃ
āpajjatī\"\[b\]ti. Evampi\
tiṭṭhaṃ naro.\
\
1. Vicchanto - syā. Machasaṃ. 2. Ophuṭo - sī. Sa 3. Vinibandho - syā -
sa. 4. Rūpūpāyaṃ -\
sīmu. 11 Syā. \[PTS\] 5. Rūpe patiṭṭhaṃ - sīmu1. 6. Saṃyutta -
lokakāmaguṇavagga -\
mārapāsasuttaṃ \[b\"\] brāhmaṇasaṃyutta - upayavagga - upayasuttaṃ.\
\[BJT Page 36\] \[\\x 36/\]\
Vuttaṃ hetaṃ bhagavatā:\
\" Kabalīkāre ce bhikkhave, āhāre atthi rāgo, atthi nandi, atthi taṇhā.
Patiṭṭhitaṃ tattha\
viññāṇaṃ virūḷhaṃ. Yattha patiṭṭhitaṃ viññāṇaṃ virūḷhaṃ, atthi tattha\
nāmarūpassāvakkanti. Yattha atthi nāmarūpassāvakkanti, atthi tattha
saṅkhārānaṃ vuddhi.\
1 Yattha atthi saṅkhārānaṃ vuddhi, atthi tattha āyatiṃ
punabbhavābhinibbatti. Yattha atthi\
āyatiṃ punabbhavābhinibbatti, atthi tattha āyatiṃ jātijarāmaraṇaṃ.
Yattha atthi āyatiṃ jāti jarā\
maraṇaṃ, sasokaṃ taṃ bhikkhave, sadaraṃ2 saupāyāsanti vadāmī\" \[a\] ti.
Evampi tiṭṭhaṃ\
naro.\
\
\" Phasse ce bhikkhave, āhāre atthi rāgo, atthi nandi, atthi taṇhā.
Patiṭṭhitaṃ tattha viññāṇaṃ\
virūḷhaṃ. Yattha patiṭṭhitaṃ viññāṇaṃ virūḷhaṃ, atthi tattha
nāmarūpassāvakkanti. Yattha\
atthi nāmarūpassāvakkanti, atthi tattha saṅkhārānaṃ vuddhi. 1 Yattha
atthi saṅkhārānaṃ\
vuddhi, atthi tattha āyatiṃ punabbhavābhinibbatti. Yattha atthi āyatiṃ\
punabbhavābhinibbatti, atthi tattha āyatiṃ jātijarāmaraṇaṃ. Yattha atthi
āyatiṃ jāti jarā\
maraṇaṃ, sasokaṃ taṃ bhikkhave, sadaraṃ2 saupāyāsanti vadāmī\" \[a\] ti.
Evampi tiṭṭhaṃ\
naro.\
\
\"Mano sañcetanāya ce bhikkhave, āhāre atthi rāgo, atthi nandi, atthi
taṇhā. Patiṭṭhitaṃ\
tattha viññāṇaṃ virūḷhaṃ. Yattha patiṭṭhitaṃ viññāṇaṃ virūḷhaṃ, atthi
tattha\
nāmarūpassāvakkanti. Yattha atthi nāmarūpassāvakkanti, atthi tattha
saṅkhārānaṃ vuddhi.\
1 Yattha atthi saṅkhārānaṃ vuddhi, atthi tattha āyatiṃ
punabbhavābhinibbatti. Yattha atthi\
āyatiṃ punabbhavābhinibbatti, atthi tattha āyatiṃ jātijarāmaraṇaṃ.
Yattha atthi āyatiṃ jāti jarā\
maraṇaṃ, sasokaṃ taṃ bhikkhave, sadaraṃ2 saupāyāsanti vadāmī\" \[a\] ti.
Evampi tiṭṭhaṃ\
naro.\
\
\" Viññāṇe ce bhikkhave, āhāre atthi rāgo, atthi nandi, atthi taṇhā.
\[PTS Page 026\] \[\\q 26/\]\
patiṭṭhitaṃ tattha viññāṇaṃ virūḷhaṃ. Yattha patiṭṭhitaṃ viññāṇaṃ
virūḷhaṃ, atthi tattha\
nāmarūpassāvakkanti. Yattha atthi nāmarūpassāvakkanti, atthi tattha
saṅkhārānaṃ vuddhi.\
1 Yattha atthi saṅkhārānaṃ vuddhi, atthi tattha āyatiṃ
punabbhavābhinibbatti. Yattha atthi\
āyatiṃ punabbhavābhinibbatti, atthi tattha āyatiṃ jātijarāmaraṇaṃ.
Yattha atthi āyatiṃ jāti jarā\
maraṇaṃ, sasokaṃ taṃ bhikkhave, sadaraṃ2 saupāyāsanti vadāmī\" \[a\] ti.
Evampi tiṭṭhaṃ\
naro.\
\
Mohanasmiṃ pagāḷhoti - mohanā vuccanti pañca kāmaguṇā: cakkhuviññeyyā
rūpā iṭṭhā\
kantā manāpā piyarūpā kāmūpasaṃhitā rajanīyā,\
Sotaviññeyyā saddā iṭṭhā kantā manāpā piyarūpā kāmūpasaṃhitā rajanīyā,\
Ghānaviññeyyā gandhā iṭṭhā kantā manāpā piyarūpā kāmūpasaṃhitā
rajanīyā,\
Jivhāviññeyyā rasā iṭṭhā kantā manāpā piyarūpā kāmūpasaṃhitā rajanīyā,\
Kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā
rajanīyā,\
Kiṃ kāraṇā mohanā vuccanti pañca kāmaguṇā? Yebhuyyena devamanussā3
pañcasu\
kāmaguṇesu muyhanti pamuyhanti sampamuyhanti mūḷhā pamūḷhā sampamūḷhā
avijjāya\
andhikatā āvutā nivutā ovutā pihitā paṭicchannā paṭikujjitā. 4 Taṅkāraṇā
mohanā vuccanti\
pañca kāmaguṇā. Mohanasmiṃ pagāḷhoti mohanasmiṃ pagāḷho ajjhogāḷho
nimuggoti\
\'tiṭṭhaṃ naro mohanasmiṃ pagāḷho\'.\
\
1. Vuddhiṃ - machasaṃ, sīmu1. 2. Sarajaṃ - sīmu11, syā \[PTS\] 3. Devā
manussā - sīmu1. 4.\
Taṃ paṭikujjatā - sīmu 1. \[A\] nidānasaṃyutta - mahāvagga -
atthirāgasuttaṃ.\
\
\[BJT Page 38\] \[\\x 38/\]\
Dūre vivekā hi tathāvidho soti - vivekāti tayo vivekā: kāyaviveko,
cittaviveko, upadhiviveko.\
\
Katamo kāyaviveko? Idha bhikkhu vicittaṃ senāsanaṃ bhajati araññaṃ
rukkhamūlaṃ\
pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ.
Kāyena ca\
vicitto viharati: so eko gacchati eko tiṭṭhati. Eko nisīdati eko seyya1
kappe1ti. Eko gāmaṃ\
piṇḍāya pavisati. Eko paṭikkamati. Eko raho nisīdati. Eko caṅkamaṃ
adhiṭṭhāti. Eko carati.\
Eko viharati irīyati vattati pāleti yapeti yāpeti. Ayaṃ kāyaviveko.\
\
Katamo \[PTS Page 027\] \[\\q 27/\] cittaviveko? Paṭhamajjhānaṃ
samāpannassa\
nīvaraṇehi cittaṃ vivittaṃ hoti dutiyajjhānaṃ samāpannassa
vitakkavicārehi cittaṃ vivittaṃ\
hoti. Tatiyajjhānaṃ samāpannassa pītiyā cittaṃ vivittaṃ hoti.
Catutthajjhānaṃ samāpannassa\
sukhadukkhehi cittaṃ vivittaṃ hoti. Ākāsānañcāyatanaṃ samāpannassa
rūpasaññāya\
paṭighasaññāya nānattasaññāya cittaṃ vivittaṃ hoti. Viññāṇañcāyatanaṃ
samāpannassa\
ākāsānañcāyatanasaññāya cittaṃ vivittaṃ hoti. Ākiñcaññāyatanaṃ
samāpannassa\
viññāṇañcāyatanasaññāya cittaṃ vivittaṃ hoti. Nevasaññānāsaññāyatanaṃ
samāpannassa\
ākiñcaññāyatanasaññāya cittaṃ vivittaṃ hoti. Sotāpannassa
sakkāyadiṭṭhiyā vicikicchāya\
sīlabbataparāmāsā diṭṭhānusayā vicikicchānusayā tadekaṭṭhehi ca kilesehi
cittaṃ vivittaṃ\
hoti. Sakadāgāmissa oḷārikā kāmarāgasaññojanā paṭighasaññojanā oḷārikā
kāmarāgānusayā\
paṭighānusayā tadekaṭṭhehi ca kilesehi cittaṃ vivittaṃ hoti. Anāgāmissa
anusahagatā\
kāmarāgasaññojanā paṭighasaññojanā anusahagatā kāmarāgānusayā
paṭighānusayā\
tadekaṭṭhehi ca kilesehi cittaṃ vivittaṃ hoti. Arahato rūparāgā
arūparāgā mānā uddhaccā\
avijjāya2 mānānusayā avijjānusayā tadekaṭṭhehi va3 kilesehi bahiddhā ca4
sabbanimittehi\
cittaṃ vivittaṃ hoti. Ayaṃ cittaviveko.\
Katamo upadhiviveko? Upadhī vuccanti kilesā ca khandhā ca abhisaṃkhārā
ca.\
Upadhivivekoti vuccati amataṃ nibbāṇaṃ: yo sabbasaṅkhārasamatho\
sabbūpadhipaṭinissaggo taṇhakkhayo virāgo nirodho nibbāṇaṃ. Ayaṃ
upadhiviveko.\
Kāyaviveko ca vavakaṭṭhakāyānaṃ nekkhammābhiratānaṃ, cittaviveko ca\
parisuddhacittānaṃ paramavodānappattānaṃ, upadhiviveko ca nirupadhīnaṃ
puggalānaṃ\
visaṃkhāragatānaṃ.\
1. Kappati - sīmu1 2. Avijjā - sīmu1 sī1, 3. Vā - sīmu1.\
\
\[BJT Page 40\] \[\\x 40/\]\
Dūre \[PTS Page 028\] \[\\q 28/\] vivekā hīti - yo so evaṃ guhāyaṃ satto
evaṃ bahu kehi ca\
kilesehi channo evaṃ mohanasmiṃ pagāḷho, so kāyavivekāpi dūre
cittavivekāpi dūre\
upadhivivekāpi dūre vidūre suvidūre na santike na sāmantā anāsanne
vavakaṭṭhe1.\
Tathāvidhoti tādiso tassaṇṭhito tappakāro tappaṭibhāgo; yo so mohanasmiṃ
pagāḷhoti\' dūre\
vivekā hi tathāvidho so\'\
\
Kāmā hi loke na hi suppahāyāti - kāmāti uddānato dve kāmā: vatthukāmā ca
kilesakāmā ca.\
Katame vatthukāmā? Manāpikā rūpā manāpikā saddā manāpikā gandhā manāpikā
rasā\
manāpikā phoṭṭhabbā attharaṇā pāpuraṇā dāsidāsā ajeḷakā kukkuṭasūkarā\
hatthigavāssavaḷavā khettaṃ vatthu hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgāraṃ ca yaṃ kiñci rajanīyaṃ vatthu
vatthukāmā.\
\
Apica atītā kāmā anāgatā kāmā paccuppannā kāmā ajjhattā kāmā bahiddhā
kāmā\
ajjhattabahiddhā kāmā hīnā kāmā majjhimā kāmā paṇītā kāmā āpāyikā kāmā
mānusikā\
kāmā dibbā kāmā paccupaṭṭhitā kāmā nimmitā kāmā paranimmitā kāmā
animmitā kāmā\
pariggahitā kāmā apariggahitā kāmā mamāyitā kāmā amamāyitā kāmā, sabbepi
kāmāvacarā\
dhammā sabbepi rūpāvacarā dhammā sabbepi arūpāvacarā dhammā
taṇhāvatthukā\
taṇhārammaṇā kamanīyaṭṭhena rajanīyaṭṭhena madanīyaṭṭhena kāmā, ime
vuccanti\
vatthukāmā.\
\
Katame kilesakāmā? Chando kāmo rāgo kāmo chandarāgo kāmo, saṅkappo kāmo
rāgā kāmo\
saṅkapparāgo kāmo, yo kāmesu kāmachando kāmarāgo kāmanandi kāmataṇhā
kāmasineho\
kāmapariḷāho kāmamucchā kāmajjhosānaṃ kāmogho kāmayogo kāmūpādānaṃ\
kāmacchandanīvaraṇaṃ -\
\
1. Vivekaṭṭhe - sīmu1, machasaṃ, upakaṭṭhe - syā.\
\
\[BJT Page 42\] \[\\x 42/\]\
1. \" Addasaṃ kāma te mūlaṃ saṃkappā kāma jāyasi,\
Na taṃ saṃkappayissāmi evaṃ kāma na hehisī\" \[a\] ti.\
\
Ime vuccanti kilesakāmā.\
Loketi - \[PTS Page 029\] \[\\q 29/\] apāyaloke manussaloke devaloke
khandhaloke\
dhātuloke āyatanaloke. Kāmā hi loke na hi suppahāyāti - kāmā hi loke
duppahāyā duccajā1\
dupparicchajā2 dunnimmadayā3 dunniveṭhayā dubbiniveṭhayā duttarā
duppatarā\
dussamatikkamā dubbinivattāti kāmā hī loke na hī suppahāyā.\
\
Tenāha bhagavā:\
\
\" Satto guhāyaṃ bahunābhichanno\
Tiṭṭhaṃ naro mohanasmiṃ pagāḷho,\
Dūre vivekā hi tathāvidho so\
Kāmā hī loke na hi suppahāyā\"ti.\
\
2 - 2\
Icchānidānā bhavasātabaddhā\
Te duppamuñcā na hi aññamokkhā,\
Pacchā pure vāpi apekkhamānā\
Imeva kāme purimeva jappaṃ.\
Icchānidānā bhavasātabaddhāti - icchā4 vuccati taṇhā: yo rāgo sārāgo
anunayo anurodho\
nandi nandirāgo cittassa sārāgo icchā mucchā ajjhosānaṃ gedho paḷigedho5
saṅge paṅko ejā\
māyā janikā sañjanikā sañjananī sibbanī jālinī saritā visattikā suttaṃ
visaṭā āyūhanī6 dutiyā\
paṇidhi bhavanetti vanaṃ vanatho santhavo sneho apekkhā paṭibandhu 7 āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchañcikatā sādukamyatā, adhammarāgo visamalobho nikanti \[PTS Page
030\] \[\\q 30/\]\
nikāmanā patthanā pihanā sampatthanā, kāmataṇhā bhavataṇhā vibhavataṇhā
rūpataṇhā\
arūpataṇhā nirodhataṇhā, rūpataṇhā saddataṇhā gandhataṇhā rasataṇhā
phoṭṭhabbataṇhā\
dhammataṇhā, ogho yogo gantho upādānaṃ āvaraṇaṃ nīvaraṇaṃ chadanaṃ
bandhanaṃ\
upakkileso anusayo pariyuṭṭhānaṃ latā vevicchaṃ, dukkhamūlaṃ
dukkhanidānaṃ\
dukkhappabhavo mārapāso mārabalisaṃ māravisayo taṇhānadī taṇhājālaṃ
taṇhāgaddulaṃ\
taṇhāsamuddo, abhijjhā visamalobho akusalamūlaṃ.\
\
1. Duccajjā - sīmu11 - machasaṃ, 2. Duppariccajjā - sīmu11 - machasaṃ\
3. Dunnimmadā - sīmu1 - machasaṃ 4. Icchati - syā sīmu1. Sa.\
5. Rodho palirodho - syā 6. Āyuhinī - sīmu1 machasaṃ 7. Paṭibandhā -
sīmu1 - syā\
machasaṃ.\
\[A\] jātakapāḷi - aṭṭhakavagga - gaṅgamālajātakaṃ.\
\
\[BJT Page 44\] \[\\x 44/\]\
Icchānidānāti - icchānidānā icchāhetukā icchāpaccayā icchākāraṇā
icchāpabhavāti\
icchānidānā.\
\
Bhavasātabaddhāti - ekaṃ bhavasātaṃ: sukhā vedanā, dve bhavasātāni:
sukhā ca vedanā\
iṭṭhaṃ ca vatthu. Tīṇi bhavasātāni: yobbaññaṃ ārogyaṃ jīvitaṃ. Cattāri
bhavasātāni: lābho\
yaso pasaṃsā sukhaṃ. Pañca bhavasātāni: manāpikā rūpā manāpikā saddā
manāpikā gandhā\
manāpikā rasā manāpikā phoṭṭhabbā. Cha bhavasātāni: cakkhusampadā
sotasampadā\
ghānasampadā jivhāsampadā kāyasampadā manosampadā. Bhavasātabaddhāti
sukhāya\
vedanāya sattā baddhā iṭṭhasmiṃ vatthusmiṃ, yobbaññe baddhā, ārogye
baddhā, jīvite\
baddhā, lābho baddhā, yase baddhā, pasaṃsāyaṃ baddhā, sukhe baddhā,
manāpikesu rūpesu\
baddhā, manāpikesu saddesu - gandhesu - rasesu manāpikesu phoṭṭhabbesu
baddhā,\
cakkhusampadāya baddhā, sotasampadāya baddhā, ghāna - jivhā - kāya -
manosampadāya\
baddhā, vibaddhā ābaddhā laggā laggitā paḷibaddhāti \' icchā nidānā
bhavasātabaddhā\'.\
Te duppamuñcā \[PTS Page 031\] \[\\q 31/\] na hi aññamokkhāti - te vā
bhavasātavatthu\
duppamuñcā, sattā1 vā etto dummocayā. Kathaṃ te bhavasātavatthu
duppamuñcā2? Sukhā\
vedanā duppamuñcā, iṭṭhaṃ vatthu duppamuñcaṃ, yobbaññaṃ duppamuñcaṃ,
ārogyaṃ\
duppamuñcaṃ, jīvitaṃ duppamuñcaṃ, lābho duppamuñco, yaso duppamuñco,
pasaṃsā\
duppamuñcā, sukhaṃ duppamuñcaṃ, manāpikā rūpā duppamuñcā, manāpikā saddā
-\
gandhā - rasā phoṭṭhabbā duppamuñcā, cakkhusampadā duppamuñcā, sota -
ghāna - jivhā\
- kāya - manosampadā duppamuñcā, dummocayā duppamocayā dunniveṭhayā\
dubbiniveṭhayā, duttarā duppatarā dussamatikkamā dubbinivattā. Evante
bhavasātavatthu\
duppamuñcā.\
\
Kathaṃ sattā etto dummocayā? Sukhāya vedanāya sattā dummocayā, iṭṭhasmā
vatthusmā\
dummocayā, yobbaññā dummocayā ārogyā dummocayā, jīvitā dummocayā, lābhā\
dummocayā, yasā dummocayā, pasaṃsāya dummocayā, sukhā dummocayā,
manāpikehi\
rūpehi dummocayā, manāpikehi saddehi - gandhehi - rasehi - phoṭṭhabbehi
dummocayā,\
cakkhusampadāya dummocayā, sota - ghāna - jivhā - kāya - manosampadāya
dummocayā\
duppamocayā duruddharā3 dussamuddharā dubbuṭṭhāpayā dussamuṭṭhāpayā\
dunniveṭhayā dubbiveṭhayā duttarā duppatarā dussamatikkamā dubbinivattā.
Evaṃ sattā\
etto4 dummocayāti \'te duppamuñcā\'\
\
Na \[PTS Page 032\] \[\\q 32/\] hi aññamokkhāti - te attanā
palipapalipannā na sakkonti\
paraṃ palipapalipannaṃ uddharituṃ.\
\
1. Satto - sīma1 2. \' Dummuñcā\' iti īdisesu aññatrāpi - syā, machasaṃ
3.\
\[BJT Page 46\] \[\\x 46/\]\
Vuttaṃ hetaṃ bhagavatā:\
\
\" So vata cunda, attanā palipapalipanno paraṃ palipapalipannaṃ
uddharissatīti netaṃ\
ṭhānaṃ vijjati. So vata cunda, attanā adanto avinīto aparinibbuto1 paraṃ
damessati vinessati\
parinibbāpessatīti netaṃ ṭhānaṃ vijjatī\" \[a\] ti evampi na hi
aññamokkhā. Athavā natthañño\
koci mocetā. Te yadi2 muñceyyuṃ, sakena thāmena sakena balena sakena
viriyena sakena\
parakkamena sakena purisatthāmena sakena purisabalena sakena
purisaviriyena sakena\
purisaparakkamena attanā sammāpaṭipadaṃ anulomapaṭipadaṃ apaccanīkaṃ
paṭipadaṃ\
anvatthapaṭipadaṃ dhammānudhammapaṭipadaṃ paṭipajjamānā muñceyyunti
evampi na\
hi aññamokkhā.\
\
Vuttampi hetaṃ bhagavatā:\
1. \" Nāhaṃ sahissāmi pamocanāya\
Kathaṃkatiṃ3 dhotaka kiñci loke,\
Dhammaṃ ca seṭṭhaṃ abhijānamāno\
Evaṃ tuvaṃ oghamimaṃ taresī\"\[b\]ti.\
\
Evampi na hi aññamokkhā.\
\
Vuttaṃ hetaṃ bhagavatā:\
\
2. \"Attanāva kataṃ pāpaṃ attanā saṃkilissati,\
Attanā akataṃ pāpaṃ attanāva visujjhati;\
Suddhi asuddhi paccattaṃ nāññamañañe4 visodhaye\"\[c\]ti.\
\
Evampi na hī aññamokkhā.\
\
Vuttampi \[PTS Page 033\] \[\\q 33/\] hetaṃ bhagavatā:\
\
\" Evameva kho brāhmaṇa tiṭṭhateva nibbānaṃ tiṭṭhati nibbānagāmi5 maggo,
tiṭṭhāmahaṃ\
samādapetā. Atha ca pana mama sāvakā mayā evaṃ ovadiyamānā evaṃ
anusāsiyamānā\
appekacce accantaniṭṭhaṃ nibbānaṃ ārādhenti. Ekacce nārādhenti. Ettha
kyāhaṃ brāhmaṇa\
karomi, maggakkhāyī brāhmaṇa tathāgato. Maggaṃ buddho ācikkhati. Attanā\
paṭipajjamānā muñceyyu\"ḍhanti. Evampi na hi aññamokkhāti \'te
duppamuñcā na hi\
aññamokkhā. \'\
1. Apirinibbutoca, - sīmu11, 2. Yadi paraṃ - sīmu1. 3. Kathaṃkathi -
sīmu1 4. Na añño\
aññaṃ sī. 1 - Sīmu1. Syā1. 5. Nibbānagāmini - sīmu1. \[A\]
majjhimanikāya - sallekhasuttaṃ\
\[b.\] Suttanipāta - dhotakasuttaṃ \[c\] dhammapada - attavagga \[d\]
majjhimanikāya -\
uparipaṇṇāsaka - gaṇakamoggalānasuttaṃ.\
\
\[BJT Page 48\] \[\\x 48/\]\
Pacchā pure vāpi apekkhāmānāti - pacchā vuccati anāgataṃ. Pure vuccati
atītaṃ. Api ca\
atītaṃ upādāya anāgatañca paccuppannañca pacchā, anāgataṃ upādāya
atītañca\
paccuppannañca pure. Kathaṃ pure apekkhaṃ karoti? Evaṃrūpo1 ahosiṃ
atītamaddhānanti\
tattha nandiṃ samannāneti. Evaṃvedano ahosiṃ atītamaddhānanti tattha
nandiṃ\
samannāneti. Evaṃsañño ahosiṃ atītamaddhānanti tattha nandiṃ
samannāneti.\
Evaṃsaṃkhāro ahosiṃ atītamaddhānanti tattha nandiṃ samannāneti.
Evaṃviññāṇo ahosiṃ\
atītamaddhānanti tattha nandiṃ samannāneti. Evampi pure apekkhaṃ karoti.
Atha vā - iti\
me cakkhu ahosi atītamaddhānaṃ iti rūpāti, tattha chandarāgapaṭibaddhaṃ
hoti viññāṇaṃ.\
Chandarāgapaṭibaddhattā viññāṇassa tadabhinandati. Tadabhinandanto
evampi pure\
apekkhaṃ karoti. Atha vā - iti me sotaṃ ahosi atītamaddhānaṃ iti saddāti
tattha\
chandarāgapaṭibaddhaṃ hoti viññāṇaṃ. Chandarāgapaṭibaddhattā viññāṇassa\
tadabhinandati. Tadabhinandanto evampi pure apekkhaṃ karoti iti me
ghānaṃ ahosi\
atītamaddhānaṃ iti gandhāti tattha chandarāgapaṭibaddhaṃ hoti viññāṇaṃ.\
Chandarāgapaṭibaddhattā viññāṇassa tadabhinandati. Tadabhinandanto
evamapi pure\
apekkhaṃ karoti. Iti me jivhā ahosi atītamaddhānaṃ iti rasāti tattha
chandarāgapaṭibaddhaṃ\
hoti viññāṇaṃ. Chandarāgapaṭibaddhattā viññāṇassa tadabhinandati.
Tadabhinandanto\
evampi pure apekkhaṃ karoti. Iti me kāyo ahosi atītamaddhānaṃ iti
phoṭṭhabbāti tattha\
chandarāgapaṭibaddhaṃ hoti viññāṇaṃ. Chandarāgapaṭibaddhattā viññāṇassa\
tadabhinandati. Tadabhinandanto evampi pure apekkhaṃ karoti. Iti me mano
ahosi\
atītamaddhānaṃ iti dhammāti, tattha chandarāgapaṭibaddhaṃ hoti
viññāṇaṃ.\
Chandarāgapaṭibaddhattā viññāṇassa tadabhinandati. Tadabhinandanto
evampi pure\
apekkhaṃ karoti. Athavā \[PTS Page 034\] \[\\q 34/\] yānissa tāni pubbe
mātugāmena\
saddhiṃ hasitalapitakīḷitāni, tadassādeti taṃ nikāmeti tena ca vittiṃ
āpajjati. Evampi pure\
apekkhaṃ karoti.\
\
Kathaṃ2 pacchā apekkhā karoti? Evaṃrūpo siyaṃ 3 anāgatamaddhānanti
tattha nandiṃ\
samannāneti. Evaṃvedano siyaṃ3 anāgatamaddhānanti tattha nandiṃ
samannāneti.\
Evaṃsañño siyaṃ3 anāgatamaddhānanti tattha nandiṃ samannāneti.
Evaṃsaṃkhāro4 siyaṃ3\
anāgatamaddhānanti tattha nandiṃ samannāneti. Evaṃviññāṇo siyaṃ3
anāgatamaddhānanti\
tattha nandisamannāneti. Evampi pacchā apekkhaṃ karoti. Athavā - iti me
cakkhu siyā\
anāgatamaddhānaṃ iti rūpāti appaṭiladdhassa paṭilābhāya cittaṃ
paṇidahati. Cetaso\
paṇidhānappaccayā tadabhinandati. Tadabhinandanto evampi pacchā apekkhaṃ
karoti.\
Athavā - iti me sotaṃ siyā anāgatamaddhānaṃ iti saddāti appaṭiladdhassa
paṭilābhāya cittaṃ\
paṇidahati. Cetaso paṇidhānappaccayā tadabhinandati. Iti me ghānaṃ siyā\
anāgatamaddhānaṃ iti gandhāti appaṭiladdhassa paṭilābhāya cittaṃ
paṇidahati. Cetaso\
paṇidhānappaccayā tadabhinandati. Tadabhinandanto evampi pacchā apekkhaṃ
karoti. Iti\
me jivhā siyā anāgatamaddhānaṃ iti rasāti appaṭiladdhassa paṭilābhāya
cittaṃ paṇidahati.\
Cetaso paṇidhānappaccayā tadabhinandati. Tadabhinandanto evampi pacchā
apekkhaṃ\
karoti. Iti me kāyo siyā anāgatamaddhānaṃ iti phoṭṭhabbāti
appaṭiladdhassa paṭilābhāya\
cittaṃ paṇidahati. Cetaso paṇidhānappaccayā tadabhinandati.
Tadabhinandanto evampi\
pacchā apekkhaṃ karoti. Iti me mano siyā anāgatamaddhānaṃ iti dhammāti
appaṭiladdhassa\
paṭilābhāya cittaṃ paṇidahati. Cetaso paṇidhānappaccayā tadabhinandati.
Tadabhinandanto\
evampi pacchā apekkhaṃ karoti. Athavā - imināhaṃ sīlena vā vatena vā
tapena vā\
brahmacariyena vā devo vā bhavissāmi devaññataro vāti appaṭiladdhassa
paṭilābhāya cittaṃ\
paṇidahati. Cetaso paṇidhānappaccayā tadabhinandati. Tadabhinandanto
evamapi pacchā\
apekkhaṃ karotīti pacchā pure cāpi apekkhamānā.\
\
1. Evarūpo - sa 2. Kathampana - sīmu1 3. Ahosiṃ - sīmu1 4. Evaṃ saṃkhāre
- sīmu1.\
\
\[BJT Page 50\] \[\\x 50/\]\
Imeva kāme purimeva jappanti - \" imeva kāme\"ti paccuppanne \[PTS Page
035\] \[\\q 35/\]\
pañcakāmaguṇe icchantā sādiyantā patthayantā abhijappantā. Purimeva
jappanti - atīte\
pañcakāmaguṇe jappantā pajappantā abhijappantāti \'imeva kāme purimeva
jappaṃ\'.\
\
Tenāha bhagavā:\
\" Icchānidānā bhavasātabaddhā\
Te duppamuñcā na hi aññamokkhā,\
Pacchā pure vāpi apekkhamānā\
Imeva kāme purimeva jappa\"nti.\
\
2 - 3\
Kāmesu giddhā pasutā pamūḷhā1\
Avadāniyā te visame niviṭṭhā,\
Dukkhūpanītā paridevayanti\
Kiṃ su bhavissāma ito cutā se.\
\
Kāmesu giddhā pasutā pamūḷhāti - \'kāmā\'ti uddānato1 dve kāmā:
vatthukāmā ca kilesakāmā\
ca. Katame vatthukāmā? Manāpikā rūpā manāpikā saddā manāpikā gandhā
manāpikā rasā\
manāpikā phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā\
hatthigavāssavaḷavā, khettaṃ vatthu2 hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgāraṃ ca, yaṃ kiñci rajanīyaṃ vattū3
vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, paranimmitā kāmā,
animmitā\
kāmā4, pariggahitā kāmā, apariggahitā kāmā, mamāyitā kāmā, amamāyitā
kāmā, sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena5 rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo, yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
1. \"Addasaṃ kāma te mūlaṃ saṅkappā kāma jāyasi,\
Na taṃ saṅkappayissāmi evaṃ kāma na hehisī1\"ti.\
\
Ime vuccanti kilesakāmā. Gedho vuccati taṇhā, yo rāgo sārāgo anunayo
anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho5 saṅge
paṅko ejā māyā\
janikā sañjanikā sañjananī sibbanī jālinī saritā visattikā suttaṃ visaṭā
āyūhanī6 dutiyā\
paṇidhi bhavanetti vanaṃ vanatho santhavo sneho apekkhā paṭibandhu 7 āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchañcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ; kilesakāme vatthukāmesu rattā giddhā gathitā
mucchitā ajjhopannā\
laggā laggitā paḷibuddhātikāmesu giddhā. Pasutāti yepi kāme esanti
gavesanti pariyesanti\
taccaritā tabbahulā taggarukā tanninnā tappoṇā tappabbhārā tadadhimuttā
tadadhipateyyā,\
tepi kāmapasutā. Yepi taṇhāvasena rūpe esanti gavesanti pariyesanti,
yepi taṇhāvasena\
sadde esanti gavesanti pariyesanti. Yepi taṇhāvasena gandhe esanti
gavesanti pariyesanti .\
Yepi taṇhāvasena rase esanti gavesanti pariyesanti yepi taṇhāvasena
phoṭṭhabbe esanti\
gavesanti pariyesanti taccaritā tabbahulā taggarukā tanninnā tappoṇā
tappabbhārā\
tadadhimuttā tadadhipateyyā, tepi kāmapasutā. Yepi taṇhāvasena rūpe
paṭilabhanti yepi\
taṇhāvasena sadde paṭilabhanti. Yepi taṇhāvasena gandhe paṭilabhanti.
Yepi taṇhāvasena\
rase paṭilabhanti. Yepi taṇhāvasena phoṭṭhabbe paṭilabhanti taccaritā
tabbahulā taggarukā\
tanninnā tappoṇā tappabbhārā tadadhimuttā tadadhipateyyā, tepi
kāmapasutā. Yepi\
taṇhāvasena rūpe paribhuñjanti. Yepi taṇhāvasena sadde paribhuñjanti.
Yepi taṇhāvasena\
gandhe paribhuñjanti. Yepi taṇhāvasena rase paribhuñjanti. Yepi
taṇhāvasena phoṭṭhabbe\
\[PTS Page 036\] \[\\q 36/\] paribhuñjanti. Taccaritā tabbahulā
taggarukā tanninnā tappoṇā\
tappabbhārā tadadhimuttā tadadhipateyyā, tepi kāmapasutā. Yathā
kalahakārako\
kalahapasuto, kammakārako kammapasuto, gocare caranto gocarapasuto,
jhāyī jhānapasuto,\
evamevaṃ yepi kāme esanti gavesanti taccaritā tabbahulā taggarukā
tanninnā tappoṇā\
tappabbhārā tadadhimuttā tadadhipateyyā, tepi kāmapasutā.\
\
1. Sammūḷhā - sa.\
\[BJT Page 52\] \[\\x 52/\]\
\
Yepi taṇhāvasena rūpe esanti gavesanti pariyesanti, yepi taṇhāvasena
sadde esanti\
gavesanti pariyesanti. Yepi taṇhāvasena gandhe esanti gavesanti
pariyesanti. Yepi\
taṇhāvasena rase esanti gavesanti pariyesanti yepi taṇhāvasena
phoṭṭhabbe esanti\
gavesanti pariyesanti taccaritā tabbahulā taggarukā tanninnā tappoṇā
tappabbhārā\
tadadhimuttā tadadhipateyyā, tepi kāmapasutā. Yepi taṇhāvasena rūpe
paṭilabhanti yepi\
taṇhāvasena sadde paṭilabhanti. Yepi taṇhāvasena gandhe paṭilabhanti.
Yepi taṇhāvasena\
rase paṭilabhanti. Yepi taṇhāvasena phoṭṭhabbe paṭilabhanti taccaritā
tabbahulā taggarukā\
tanninnā tappoṇā tappabbhārā tadadhimuttā tadadhipateyyā, tepi
kāmapasutā. Yepi\
taṇhāvasena rūpe paribhuñjanti. Yepi taṇhāvasena sadde paribhuñjanti.
Yepi taṇhāvasena\
gandhe paribhuñjanti. Yepi taṇhāvasena rase paribhuñjanti. Yepi
taṇhāvasena phoṭṭhabbe\
paribhuñjanti. Taccaritā tabbahulā taggarukā tanninnā tappoṇā
tappabbhārā tadadhimuttā\
tadadhipateyyā, tepi kāmapasutā.\
\
Pamūḷhāti - yebhuyyena devamanussā pañcasu kāmaguṇesu muyhanti
pamuyhanti\
sammuyhanti sampamuyhanti, mūḷhā pamūḷhā sammūḷhā sampamūḷhā, avijjāya
andhikatā,\
āvutā ovutā pihitā paṭicchannā paṭikujjitāni - kāmesu giddhā pasutā
pamūḷhā.\
\
Avadāniyā te visame niviṭṭhāti - \' avadāniyā\'ti avaṃgacchantī1ti pi
avadāniyā, maccharinopi\
vuccanti avadāniyā, buddhānaṃ buddhasāvakānaṃ vacanaṃ vyappathaṃ \[PTS
Page037\] \[\\q\
37/\] desanaṃ anusiṭṭhiṃ nādiyantīti avadāniyā. Kathaṃ avaṃgacchantīti
avadāniyā?\
Avaṃgacchantīti nirayaṃ gacchanti, pettivisayaṃ gacchanti, evaṃ
avaṃgacchantīti -\
avadāniyā. Kathaṃ maccharino vuccanti avadāniyā? Pañca macchariyāni:
āvāsamacchariyaṃ\
kulamacchariyaṃ lābhamacchariyaṃ vaṇṇamacchariyaṃ dhammamacchariyaṃ; yaṃ
evarūpaṃ\
macchariyaṃ maccharāyanā maccharāyitattaṃ vevicchaṃ kadariyaṃ
kaṭukañcukatā\
aggahitattaṃ cittassa, idaṃ vuccati macchariyaṃ. \[A\] api ca
khandhamacchariyampi\
macchariyaṃ, dhātumacchariyampi macchariyaṃ, āyatanamacchariyampi
macchariyaṃ gāho,\
idaṃ vuccati macchariyaṃ. Iminā macchariyena avadaññutāya samannāgatā
janā pamattā,\
evaṃ maccharino vuccanti avadāniyā. Kathaṃ buddhānaṃ buddhasāvakānaṃ
vacanaṃ\
vyappathaṃ desanaṃ anusiṭṭhiṃ nādiyantīti avadāniyā? Buddhānaṃ
buddhasāvakānaṃ\
vacanaṃ vyappathaṃ desanaṃ anusiṭṭhiṃ nādiyanti na sussūsanti na sotaṃ
odahanti nāññā\
cittaṃ upaṭṭhapenti, anassavā avacanakarā paṭilomavuttino aññeneva
mukhaṃ karonti. Evaṃ\
buddhānaṃ buddhasāvakānaṃ vacanaṃ vyappathaṃ desanaṃ anusiṭṭhiṃ
nādiyantīti\
avadāniyāti avadāniyā.\
\
1. Avagacchanti sīmu1. \[A.\] Vibhaṅgapāḷi - khuddakavatthuvibhaṅga.\
\
\[BJT Page 54\] \[\\x 54/\]\
Te visame niviṭṭhāti - \'visame\'ti visame kāyakamme niviṭṭhā, visame
vacīkamme niviṭṭhā,\
visame manokamme niviṭṭhā, visame pāṇātipāte niviṭṭhā, visame adinnādāne
niviṭṭhā,\
visame kāmesu micchācāre niviṭṭhā, visame musāvāde niviṭṭhā, visamāya
pisunāya vācāya\
niviṭṭhā, \[PTS Page 038\] \[\\q 38/\] visamāya pharusāya vācāya
niviṭṭhā, visame\
samphappalāpe niviṭṭhā, visamāya abhijjhāya niviṭṭhā, visame vyāpāde
niviṭṭhā, visamāya\
micchādiṭṭhiyā niviṭṭhā, visamesu saṃkhāresu niviṭṭhā, visamesu pañcasu
kāmaguṇesu\
niviṭṭhā, visamesu pañcasu nīvaraṇesu niviṭṭhā viniviṭṭhā patiṭṭhitā
allīnā upagatā\
ajjhositā adhimuttā laggā laggitā palibuddhāti avadāniyā te visame
niviṭṭhā.\
\
Dukkhūpanītā paridevayantīti - \'dukkhūpanītā\'ti dukkhappattā
dukkhasampattā\
dukkhūpagatā, mārappattā mārasampattā mārūpagatā, maraṇappattā
maraṇasampattā\
maraṇūpagatā; paridevayantīti - lapanti1 sallapanti socanti kilamanti
paridevanti urattāḷiṃ\
kandanti sammohaṃ āpajjantīti \'dukkhūpanītā paridevayanti\'.\
\
Kiṃ su bhavissāma ito cutā seti ito cutā kiṃ bhavissāma? Nerayikā
bhavissāma?\
Tiracchānayonikā bhavissāma? Pettivisayikā bhavissāma? Manussā
bhavissāma? Devā\
bhavissāma? Rūpī bhavissāma? Arūpī bhavissāma? Saññī bhavissāma? Asaññī
bhavissāma?\
Nevasaññīnāsaññī bhavissāma? Bhavissāma nu kho mayaṃ anāgatamaddhānaṃ?
Na nu kho\
bhavissāma anāgatamaddhānaṃ? Kinnu kho bhavissāma anāgatamaddhānaṃ?
Kathannu kho\
bhavissāma anāgatamaddhānaṃ? Kiṃ hutvā kiṃ bhavissāma nu kho mayaṃ\
anāgatamaddhānanti saṃsayapakkhannā2 vimatipakkhannā dveḷhakajātā
lapanti sallapanti3\
socanti kilamanti paridevanti urattāḷiṃ kandanti sammohaṃ āpajjantīti\'
kiṃ su bhavissāma\
ito cutāse. \'\
\
Tenāha bhagavā:\
\"Kāmesu \[PTS Page 039\] \[\\q 39/\] giddhā pasutā pamūḷhā\
Avadāniyā te visame niviṭṭhā,\
Dukkhūpanītā paridevayanti\
Kiṃ su bhavissāma ito cutā se\"ti.\
\
2 - 4\
Tasmā hī sikkhetha idheva jantu\
Yaṃ kiñci jaññā visamanti loke,\
Na tassa hetu visamaṃ careyya\
Appañhidaṃ jīvitaṃ āhu dhīrā.\
\
Tasmā hi sikkhetha idheva jantūti - \' tasmā\'ti tasmā ta1kāraṇā taṃhetu
tappaccayā tannidānā\
etaṃ ādīnavaṃ passamāno kāmesūti tasmā; sikkhethāti - tisso sikkhā:
adhisīlasikkhā\
adhicittasikkhā adhipaññāsikkhā.\
\
1. Lālapanti - syā. Machasaṃ. 2. Pakkandantā - sīmu. 1 Pakkandā -
machasaṃ, 3. Lālapanti\
- syā. Machasaṃ.\
\[BJT Page 56\] \[\\x 56/\]\
Katamā adhisīlasikkhā? Idha bhikkhu sīlavā hoti pātimokkhasaṃvarasaṃvuto
viharati\
ācāragocarasampanno aṇumattesu vajjesu bhayadassāvī samādāya sikkhati
sikkhāpadesu.\
Khuddako sīlakkhandho mahanto sīlakkhandho, sīlaṃ patiṭṭhā ādi caraṇaṃ
saṃyamo\
saṃvaro mokkhaṃ kusalānaṃ dhammānaṃ samāpattiyā. Ayaṃ adhisīlasikkhā.\
\
Katamā adhicittasikkhā? Idha bhikkhu vivicceva kāmehi vivicca akusalehi
dhammehi\
savitakkaṃ savicāraṃ vivekajaṃ pītisukhaṃ paṭhamajjhānaṃ upasampajja
viharati.\
Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ
avitakkaṃ avicāraṃ\
samādhijaṃ pītisukhaṃ dutiyajjhānaṃ upasampajja viharati. Pītiyā ca
virāgā upekkhako ca\
viharati sato ca sampajāno sukhaṃ ca kāyena paṭisaṃvedeti, yaṃ taṃ ariyā
ācikkhanti \'\
upekkhako satimā sukhavihārī\'ti taṃ tatiyajjhānaṃ1 upasampajja
viharati. Sukhassa ca\
pahāṇā dukkhassa ca pahāṇā pubbeva somanassadomanassānaṃ atthaṅgamā
adukkhaṃ\
asukhaṃ2 upekkhāsatipārisuddhiṃ catutthajjhānaṃ upasampajja viharati.
Ayaṃ\
adhicittasikkhā.\
\
Katamā \[PTS Page 040\] \[\\q 40/\] adhipaññāsikkhā? Idha bhikkhu
paññavā hoti\
udayatthagāminiyā paññāya samannāgato ariyāya nibbedhikāya\
sammādukkhakkhayagāminiyā. So idaṃ dukkhanti yathābhūtaṃ pajānāti, ayaṃ\
dukkhasamudayoti yathābhūtaṃ pajānāti, ayaṃ dukkhanirodho\'ti
yathābhūtaṃ pajānāti, ayaṃ\
dukkhanirodhagāminīpaṭipadā\'ti yathābhūtaṃ pajānāti. Ime āsavā\'ti
yathābhūtaṃ pajānāti,\
ayaṃ āsavasamudayo\'ti yathābhūtaṃ pajānāti, ayaṃ āsavanirodho\'ti
yathābhūtaṃ pajānāti,\
ayaṃ āsavanirodhagāminīpaṭipadā\'ti yathābhūtaṃ pajānāti. Ayaṃ
adhipaññāsikkhā.\
1. Tatiyaṃ jhānaṃ - bahusu. 2. Adukkhamasukhaṃ - sa.\
\
\[BJT Page 58\] \[\\x 58/\]\
Imāyo1 tisso sikkhāyo āvajjanto sikkheyya, jānanto sikkheyya, passanto
sikkheyya,\
paccavekkhanto sikkheyya, cittaṃ adhiṭṭhahanto sikkheyya, saddhāya
adhimuccanto\
sikkheyya, viriyaṃ paggaṇhanto sikkheyya, satiṃ upaṭṭhapento sikkheyya,
cittaṃ\
samādahanto sikkheyya, paññāya pajānanto sikkheyya, abhiññeyyaṃ
abhijānanto sikkheyya,\
pariññeyyaṃ parijānanto sikkheyya, pahātabbaṃ pajahanto sikkheyya,
bhāvetabbaṃ bhāvento\
sikkheyya, sacchikātabbaṃ sacchikaronto sikkheyya, ācareyya,
samācareyya, samādāya\
vatteyya\
\
Idhāti - imissā diṭṭhiyā, imissā, khantiyā, imissā ruciyā, imasmiṃ
ādāye2, imasmiṃ dhamme,\
imasmiṃ vinaye, imasmiṃ dhammavinaye, imasmiṃ pāvacane, imasmiṃ
brahmacariye,\
imasmiṃ satthusāsane, imasmiṃ attabhāve, imasmiṃ manussaloke, tena
vuccati idhāti. Jantūti\
- satto naro mānavo poso puggalo jīvo jāgu jantu indagu manujo; tasmā hi
sikkhetha idheva\
jantu. \'\
\
Yaṃ kiñci jaññā visamanti loketi - yaṃ kiñcīti sabbena sabbaṃ sabbathā
sabbaṃ asesaṃ\
nissesaṃ pariyādiyanavacanametaṃ \[PTS Page 041 \[\\q 41/\] \'\]yaṃ
kiñcī\'ti. Visamanti\
jaññāti - visamaṃ kāyakammaṃ visamanti jāneyya, visamaṃ vacīkammaṃ
visamanti jāneyya,\
visamaṃ manokammaṃ visamanti jāneyya, visamo pāṇātipāto visamoti
jāneyya, visamaṃ\
adinnādānaṃ visamanti jāneyya, visamo kāmesu micchācāro visamoti
jāneyya, visamo\
musāvādo visamoti jāneyya, visamā pisunā vācā visamāti jāneyya, visamā
pharusā vācā\
visamāti jāneyya, visamo samphappalāpo visamoti jāneyya, visamaṃ
abhijjhaṃ visamanti\
jāneyya, visamo vyāpādo visamoti jāneyya, visamā micchādiṭṭhi visamāti
jāneyya, visamā\
saṅkhārā visamāti jāneyya, visamā pañca kāmaguṇā visamāti jāneyya,
visamāni pañca\
nīvaraṇāni visamāti jāneyya ājāneyya vijāneyya paṭijāneyya
paṭivijjheyya; loketi -\
apāyaloke manussaloke devaloke khandhaloke dhātuloke āyatanaloketi\' yaṃ
kiñci jaññā\
visamanti loke. \' Na tassa hetu visamaṃ careyyāti - visamassa
kāyakammassa hetu visamaṃ\
na careyya, visamassa vacīkammassa hetu visamaṃ na careyya, visamassa
manokammassa\
hetu visamaṃ na careyya, visamassa pāṇātipātassa hetu visamaṃ na
careyya, visamassa\
adinnādānassa hetu visamaṃ na careyya, visamassa kāmesu micchācārassa
hetu visamaṃ na\
careyya, visamassa kāmesu micchācārassa hetu visamaṃ na careyya,
visamassa musāvādassa\
hetu visamaṃ na careyya, visamāya pisunāya vācāya hetu visamaṃ na
careyya, visamāya\
pharusāya vācāya hetu visamaṃ na careyya, visamassa samphappalāpassa
hetu visamaṃ na\
careyya, visamāya abhijjhāya hetu visamaṃ na careyya, visamassa
vyāpādassa hetu visamaṃ\
na careyya, visamāya micchādiṭṭhiyā hetu visamaṃ na careyya, visamānaṃ
saṃkhārānaṃ\
hetu visamaṃ na careyya, visamānaṃ \[PTS Page 042\] \[\\q 42/\]
pañcannaṃ kāmaguṇānaṃ\
hetu visamaṃ na careyya, visamānaṃ pañcannaṃ nīvaraṇānaṃ hetu visamaṃ na
careyya,\
visamāya cetanāya hetu visamaṃ na careyya, visamāya patthanāya hetu
visamaṃ na careyya,\
visamāya paṇidhiyā hetu visamaṃ na careyya na ācareyya na samācareyya na
samādāya\
vatteyyāti - \'na tassa hetu visamaṃ careyya.\
\
1. Imā - sa. 2. Ādāse - sīmu1.\
\
\[BJT Page 60\] \[\\x 60/\]\
Appañhidaṃ jīvitaṃ āhu dhīrāti - \'jīvita\'nti āyu ṭhiti yapanā yāpanā
irīyanā vattanā pālanā\
jīvitaṃ jīvitindriyaṃ; apica, dvīhi kāraṇehi appakaṃ jīvitaṃ:
ṭhitiparittatāya vā appakaṃ\
jīvitaṃ, sarasaparittatāya vā appakaṃ jīvitaṃ. Kathaṃ ṭhitiparittatāya
vā appakaṃ? Atīte\
cittakkhaṇe jīvittha na jīvati na jīvissati, anāgate cittakkhaṇe
jīvissati1 na jīvatī na\
jīvittha2, paccuppanne cittakkhaṇe jīvati na jīvittha na jīvissati.\
\
1. \"Jīvitaṃ attabhāvo ca sukhadukkhā ca kevalā,\
Ekacittasamāyuttā lahuso vattate3 khaṇo.\
\
2. Cullāsīti sahassāni kappā4 tiṭṭhanti ye marū,\
Na tveva tepi jīvanti dvīhi cittehi saṃyutā. 5\
\
3. Ye niruddhā marantassa tiṭṭhamānassa vā idha,\
Sabbeva6 sadisā khandhā gatā appaṭisandhikā. 7\
\
4. Anantarā8 ca ye bhaggā ye ca bhaggā anāgatā,\
Tadantare niruddhānaṃ vesamaṃ9 natthi lakkhaṇe.\
\
5. Anibbattena na jāto paccuppanne jīvati,\
Cittabhaṅgā mato loko paññatti paramatthiyā10.\
\
6. Yathā ninnā pavattanti chandena pariṇāmitā,\
Acchinnadhārā11 vattanti saḷāyatanapaccayā. \*\
\
7. Anidhānagatā \[PTS Page 043\] \[\\q 43/\] bhaggā puñjo natthi
anāgate,\
Nibbattā yeva tiṭṭhanti āragge sāsapūpamā.\
\
8. Nibbattānañca dhammānaṃ bhaṅgo tesaṃ purakkhato,\
Palokadhammā tiṭṭhanti purāṇehi amissitā.\
\
9. Adassanāto āyanti bhaṅgā gacchantyadassanaṃ, 12\
Vijjuppādova ākāse uppajjanti vayanti cā\"ti.\
\
Evaṃ ṭhitiparittatāya appakaṃ jīvitaṃ.\
\
1. Jīvittha1 sīmu1. 2. Jīvissa - sīmu. 1 3. Vattati - \[PTS. 4.\] Kappaṃ
- vi. 5. Samohitā -\
sīmu1. Samāhitā - \[PTS. 6.\] Sabbepi - sīmu11 7. Appaṭisandhiyā - vi.
8. Na antarā - sa. 9.\
Vesammaṃ - sa, \[PTS\] 10. Paramaṭṭhiti - sa, paramaṭṭhiyā - vi. 11.
Acchinnavārā - \[PTS. \*\]\
Ayaṃ gāthā visuddhimagge dissati.\
\
12. Gacchanti adassanaṃ - sīmu11.\
\
\[BJT Page 62\] \[\\x 62/\]\
Kathaṃ sarasaparittatāya appakaṃ jīvitaṃ? Assāsūpanibaddhaṃ jīvitaṃ,
passāsupanibaddhaṃ\
jīvitaṃ, assāsapassāsūpanibaddhaṃ jīvitaṃ, mahābhūtupanibaddhaṃ jīvitaṃ\
kabalīkārāhārūpanibaddhaṃ jīvitaṃ, usmūpanibaddhaṃ jīvitaṃ,
viññāṇūpanibaddhaṃ\
jīvitaṃ, mūlampi imesaṃ dubbalaṃ, pubbahetupi imesaṃ dubbalā, yepi
paccayā tepi dubbalā,\
yāpi pabhavikā sāpi1 dubbalā, sahabhūpi2 imesaṃ dubbalā, sampayogāpi
imesaṃ dubbalā,\
sahajāpi imesaṃ dubbalā, yāpi payojikā sāpi dubbalā, aññamaññaṃ
niccadubbalā ime,\
aññamaññaṃ anavaṭṭhitā ime, aññamaññaṃ paripātayanti ime, aññamaññassa
hi natthi\
tāyitā, na cāpi ṭhapenti aññamaññaṃ ime, yopi nibbattako so na vijjati.\
\
10. \" Na ca kenaci koci hāyati bhaṅgabyā3 ca imehi sabbaso\
Purimehi pabhāvitā ime yepi pabhavakā4 te pure matā,\
Purimāpi ca pacchimāpi ca aññamaññaṃ \[PTS Page 044\] \[\\q 44/\] na
kadācimaddasu\"nti.\
\
Evaṃ sarasaparittatāya appakaṃ jīvitaṃ.\
\
Apica cātummahārājikānaṃ devānaṃ jīvitaṃ upādāya manussānaṃ appakaṃ
jīvitaṃ parittaṃ\
jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ\
na ciraṭṭhitikaṃ jīvitaṃ.\
\
Apica cātummahārājikānaṃ devānaṃ jīvitaṃ upādāya manussānaṃ appakaṃ
jīvitaṃ parittaṃ\
jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ\
na ciraṭṭhitikaṃ jīvitaṃ.\
\
Apica tāvatiṃsānaṃ devānaṃ jīvitaṃ upādāya manussānaṃ appakaṃ jīvitaṃ
parittaṃ jīvitaṃ\
thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ na\
ciraṭṭhitikaṃ jīvitaṃ.\
\
Apica yāmānaṃ devānaṃ jīvitaṃ upādāya manussānaṃ appakaṃ jīvitaṃ
parittaṃ jīvitaṃ\
thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ na\
ciraṭṭhitikaṃ jīvitaṃ.\
\
Apica tusitānaṃ devānaṃ jīvitaṃ upādāya manussānaṃ appakaṃ jīvitaṃ
parittaṃ jīvitaṃ\
thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ na\
ciraṭṭhitikaṃ jīvitaṃ.\
Apica nimmāṇaratīnaṃ devānaṃ jīvitaṃ upādāya manussānaṃ appakaṃ jīvitaṃ
parittaṃ\
jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ\
na ciraṭṭhitikaṃ jīvitaṃ.\
\
Apica paranimmitavasavattīnaṃ devānaṃ jīvitaṃ upādāya manussānaṃ appakaṃ
jīvitaṃ\
parittaṃ jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ
jīvitaṃ\
anaddhaniyaṃ jīvitaṃ na ciraṭṭhitikaṃ jīvitaṃ.\
\
Apica brahmakāyikānaṃ devānaṃ jīvitaṃ upādāya manussānaṃ appakaṃ jīvitaṃ
parittaṃ\
jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ\
na ciraṭṭhitikaṃ jīvitaṃ. Vuttampi cetaṃ bhagavatā:\
\
\"Appamidaṃ bhikkhave manussānaṃ āyu, gamanīyo samparāyo, mantāya
boddhabbaṃ,\
kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ, yo
bhikkhave ciraṃ\
jīvati, so vassasataṃ appaṃ vā bhiyyo vā.\
\
11. Appamāyu manussānaṃ hīḷeyya naṃ suporiso,\
Careyyādittasīsova natthi maccussa nāgamo.\
\
12. Accayanti ahorattā jīvitaṃ uparujjhati,\
Āyu khīyati maccānaṃ kunnadīnaṃva odakaṃ. \[A\]\"\
\
1. Yopi. . . Tepi - sīmu11 \[PTS\] 2. Sahabhūmī pi - sīmu11. Sa. 3.
Gandhabbā - sīmu11. Sa.\
Machasaṃ. 4. Pabhāvitā. . . . Pabhāvikā - sīmu11. \[PTS.\] Machasaṃ\
\[A.\] Mārasaṃyutta - paṭhamavagga, mahāniddesa - jarāsuttaniddesa,\
\
\[BJT Page 64\] \[\\x 64/\]\
Appañhidaṃ jīvitaṃ āhu dhīrāti - \'dhīrā\'ti1 dhitimāti dhīrā,
dhitisampannā ti dhīrā,\
dhikkitapāpāti2 dhīrā. Dhī vuccati paññā yā paññā pajānanā vicayo
pavicayo\
dhammavicayo \[PTS Page 045\] \[\\q 45/\] sallakkhaṇā upalakkhaṇā
paccupalakkhaṇā\
paṇḍiccaṃ kosallaṃ nepuññaṃ vebhavyā cintā mantā upaparikkhā bhūri medhā
pariṇāyikā\
vipassanā sampajaññaṃ patodo paññā paññindriyaṃ paññābalaṃ paññāsatthaṃ
paññāpāsādo\
paññāāloko paññāobhāso paññāpajjoto paññāratanaṃ amoho dhammavicayo
sammādiṭṭhi\[a\]\
tāya paññāya samannāgatattā dhīrā. Apica khandhadhīrā dhātudhīrā
āyatanadhīrā\
paṭiccasamuppādadhīrā satipaṭṭhānadhīrā sammappadhānadhīrā indriyadhīrā\
bojjhaṅgadhīrā maggadhīrā phaladhīrā nibbāṇadhīrā. Te dhīrā evamāhu:
manussānaṃ\
appaṃ jīvitaṃ parittaṃ jīvitaṃ thokaṃ jīvitaṃ lahukaṃ jīvitaṃ ittaraṃ
jīvitaṃ anaddhaniyaṃ\
jīvitaṃ na ciraṭṭhitikaṃ jīvitanti evamāhaṃsu evaṃ kathenti evaṃ
bhaṇanti evaṃ dīpayanti\
evaṃ voharantīti \' appañhidaṃ jīvitaṃ āhu dhīrā\'ti.\
\
Tenāha bhagavā:\
\
\"Tasmā hi sikkhetha idheva jantu\
Yaṃ kiñci jaññā visamanti loke,\
Na tassa hetu visamaṃ careyya\
Appañhidaṃ jīvitaṃ āhu dhīrā\"ti.\
\
2 - 5\
\
Passāmi loke pariphandamānaṃ\
Pajaṃ imaṃ taṇhāgataṃ bhavesu,\
Hīnā narā maccumukhe lapanti\
Avītataṇhā se bhavābhavesu.\
\
Passāmi loke pariphandamānanti - \'passāmī\'ti maṃsacakkhunāpi passāmi,
dibbacakkhunāpi\
passāmi, paññācakkhunāpi passāmi, buddhacakkhunāpi passāmi,
samantacakkhunāpi\
passāmi, dakkhāmi olokemi nijjhāyāmi upaparikkhāmi. Loketi - apāyaloke
manussaloke\
devaloke khandhaloke \[PTS Page 046\] \[\\q 46/\] dhātuloke
āyatanaloke.\
\
1. \'Dhīrā\' - sīmu11 2. Dhikkatapāpāti - sīmu11. \[PTS a\]
dhammasaṅgaṇī -\
cittuppādakaṇḍa.\
\[BJT Page 66\] \[\\x 66/\]\
Pariphandamānanti - taṇhāphandanāya phandamānaṃ diṭṭhiphandanāya
phandamānaṃ\
kilesaphandanāya phandamānaṃ payogaphandanāya phandamānaṃ
vipākaphandanāya\
phandamānaṃ duccaritaphandanāya phandamānaṃ, rattaṃ1 rāgena phandamānaṃ
duṭṭhaṃ2\
dosena phandamānaṃ mūḷhaṃ3 mohena phandamānaṃ vinibaddhaṃ mānena
phandamānaṃ\
parāmaṭṭhaṃ diṭṭhiyā phandamānaṃ vikkhepagataṃ uddhaccena phandamānaṃ\
aniṭṭhāgataṃ vicikicchāya phandamānaṃ thāmagataṃ anusayehi phandamānaṃ,
lābhena\
phandamānaṃ alābhena phandamānaṃ yasena phandamānaṃ ayasena phandamānaṃ\
pasaṃsāya phandamānaṃ nindāya phandamānaṃ sukhena phandamānaṃ dukkhena\
phandamānaṃ jātiyā phandamānaṃ jarāya phandamānaṃ vyādhinā phandamānaṃ
maraṇena\
phandamānaṃ sokaparidevadukkhadomanassupāyāsehi phandamānaṃ, nerayikena\
dukkhena phandamānaṃ tiracchānayonikena dukkhena phandamānaṃ
pettivisayikena\
dukkhena phandamānaṃ mānusikena dukkhena phandamānaṃ
gabbhokkanti4mūlakena\
dukkhena phandamānaṃ gabbhaṭṭiti5mūlakena dukkhena phandamānaṃ\
gabbhavuṭṭhānamūlakena dukkhena phandamānaṃ jātassupanibandhakena
dukkhena\
phandamānaṃ jātassa parādheyyakena dukkhena phandamānaṃ
attūpakkama6mūlakena\
dukkhena phandamānaṃ parūpakkama7mūlakena dukkhena phandamānaṃ\
dukkhadukkhena phandamānaṃ saṃkhāradukkhena phandamānaṃ
vipariṇāmadukkhena\
phandamānaṃ, cakkhurogena dukkhena phandamānaṃ sotarogena dukkhena
phandamānaṃ\
ghānarogena \[PTS Page 047\] \[\\q 47/\] dukkhena jivhārogena dukkhena
kāyarogena\
dukkhena kaṇṇarogena dukkhena mukharogena dukkhena dantarogena dukkhena
kāsena\
sāsena pināsena ḍahena jarena kucchirogena mucchāya pakkhandikāya
sūlāya8 visūcikāya\
kuṭṭhena gaṇḍena kilāsena sosena apamārena dadduyā kaṇḍuyā kacchuyā
rakhasāya9\
vitacchikāya lohitena pittena madhumehena aṃsāya piḷakāya bhagandalena\
pittasamuṭṭhānena ābādhena semhasamuṭṭhānena ābādhena vātasamuṭṭhānena
ābādhena\
sannipātikena ābādhena utupariṇāmajena ābādhena visamaparihārajena
ābādhena\
opakkamikena ābādhena kammavipākajena ābādhena sītena uṇhena jighacchāya
pipāsāya\
uccārena passāvena ḍaṃsamakasavātātapasiriṃsapasamphassena dukkhena\
bhaginimaraṇena dukkhena puttamaraṇena dukkhena dhītumaraṇena dukkhena\
ñātivyasanena dukkhena bhogavyasanena dukkhena rogavyasanena dukkhena\
sīlavyasanena dukkhena diṭṭhivyasanena dukkhena phandamānaṃ
samphandamānaṃ\
vipphandamānaṃ vedhamānaṃ pavedhamānaṃ sampavedhamānaṃ passāmi dakkhāmi\
olokemi nijjhāyāmi upaparikkhāmīti - passāmi loke pariphandamānaṃ.\
\
1. Ratta - syā. 2. Duṭṭha - syā 3. Mūḷha. (Syāmapotthake īdisesu samāso
dissati. ) 4.\
Gabbhāvakkanti - sīmu1 5. Gabbhe ṭhiti - syā. Machasaṃ 6. Attūpakkamenaṃ
- syā.\
Machasaṃ. 7. Parūpakkamena - syā machasaṃ 8. Sūlena - machasaṃ 9.
Nakhasāya - sīmu11.\
\
\[BJT Page 68\] \[\\x 68/\]\
Pajaṃ imaṃ taṇhāgataṃ bhavesūti - \'pajā\'ti sattādhivacanaṃ, taṇhāti
rūpataṇhā saddataṇhā\
gandhataṇhā rasataṇhā phoṭṭhabbataṇhā dhammataṇhā bhavataṇhā
vibhavataṇhā\
taṇhānugataṃ taṇhānusaṭaṃ taṇhāpattaṃ1 taṇhāparipatitaṃ2 abhibhūtaṃ
pariyādinnacittaṃ;\
bhavesū\'ti kāmabhave \[PTS Page 048\] \[\\q 48/\] rūpabhave
arūpabhaveti \'pajaṃ imaṃ\
taṇhāgataṃ bhavesu\'.\
\
Hīnā narā maccumukhe lapantī\'ti - \'hīnā narā\'ti hīnena kāyakammena
samannāgatāti hīnā\
narā, hīnena vacīkammena samannāgatāti hīnā narā, hīnena manokammena
samannāgatā\
hīnena pāṇātipātena samannāgatā - hīnena adinnādānena - hīnena kāmesu
micchācārena\
- hīnena musāvādena - hīnāya pisunāya vācāya - hīnāya pharusāya vācāya -
hīnena\
samphappalāpena - hīnāya abhijjhāya - hīnena vyāpādena hīnāya
micchādiṭṭhiyā - hīnehi\
saṃkhārehi - hīnehi pañcahi kāmaguṇehi hīnehi pañcahi nīvaraṇehi hīnāya
cetanāya -\
hīnāya patthanāya - hīnāya paṇidhiyā samannāgatāti hīnā nihīnā omakā
lāmakā chattakā3\
parittāti hīnā narā. Maccumukhe lapantīti - \'maccumukhe\'ti māramukhe
maraṇamukhe\
maccuppattā maccusampattā maccūpagatā mārappattā mārasampattā
mārūpagatā\
maraṇappattā maraṇasampattā maraṇūpagatā lapanti sallapanti socanti
kilamanti\
paridevanti urattāḷiṃ kandanti sammohaṃ āpajjantīti \'hīnā narā
maccumukhe lapanti\'.\
\
Avītataṇhā se bhavābhavesū\'ti - \'taṇhā\'ti rūpataṇhā saddataṇhā
gandhataṇhā\
phoṭṭhabbataṇhā dhammataṇhā; bhavābhavesūti - bhavābhave kammabhave
punabbhave,\
kāmabhave kammabhave kāmabhave punabbhave, rūpabhave kammabhave
rūpabhave\
punabbhave, arūpabhave kammabhave arūpabhave punabbhave, punappunabhave\
punappunagatiyā punappunauppattiyā \[PTS Page 049\] \[\\q 49/\]\
punappunapaṭisandhiyā punappunaattabhāvābhinibbattiyā avītataṇhā
avigatataṇhā\
acattataṇhā avantataṇhā amuttataṇhā appahīnataṇhā appaṭinissaṭṭhataṇhāti
\'avītataṇhā\
se bhavābhavesu\'.\
\
Tenāha bhagavā:\
\
\"Passāmi loke pariphandamānaṃ\
Pajaṃ imaṃ taṇhāgataṃ bhavesu,\
Hīnā narā maccumukhe lapanti\
Avītataṇhā se bhavābhavesū\"ti.\
\
1. Taṇhādhipattaṃ - sa. 2. Pātitaṃ - sa 3. Jatukkā - sīmu11.\
\
\[BJT Page 70\] \[\\x 70/\]\
2 - 6\
Mamāyite passatha phandamāne\
Maccheva1 appodake2 khīṇasote,\
Etampi3 disvā ammo careyya\
Bhavesu āsattimakubbamāno.\
\
Mamāyite passatha phandamāne\'ti - \'mamattā\'ti dve mamattā:
taṇhāmamattañca\
diṭṭhimamattañca.\
\
Katamaṃ taṇhāmamattaṃ? Yāvatā taṇhāsaṃkhātena sīmakataṃ mariyādikataṃ4
odhikataṃ\
pariyantakataṃ pariggahitaṃ mamāyitaṃ idaṃ mamaṃ etaṃ mamaṃ ettakaṃ
mamaṃ ettāvatā\
mamaṃ mama rūpā saddā gandhā rasā phoṭṭhabbā attharaṇā pāpuraṇā dāsidāsā
ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ janapado koso ca koṭṭhāgāraṃ ca kevalampi\
mahāpaṭhaviṃ taṇhāvasena mamāyati. Yāvatā5 aṭṭhasatataṇhāvicaritaṃ,
idaṃ\
taṇhāmamattaṃ.\
\
Katamaṃ diṭṭhimamattaṃ? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāro \[PTS Page 050\] \[\\q 50/\] diṭṭhivisūkāyikaṃ
diṭṭhivipphanditaṃ6\
diṭṭhisañeyājanaṃ gāho paṭiggāho7 abhiniveso parāmāso kummaggo
micchāpatho\
micchattaṃ titthāyatanaṃ vipariyesagāho viparītagāho vipallāsagāho
micchāgāho\
ayāthāvatasmiṃ \' yāthāvata\'nti8 gāho yāvatā dvāsaṭṭhi diṭṭhigatāni,
idaṃ diṭṭhimamattaṃ.\
\
Mamāyite passatha phandamāne\'ti mamāyitaṃ vatthuṃ acchedasaṅkinopi
phandanti,\
acchindantepi phandanti, acchinnepi phandanti, mamāyitaṃ ca vatthuṃ
vipariṇāmasaṅkinopi\
phandanti, vipariṇamantepi phandanti, vipariṇatepi phandanti
samphandanti vipphandanti\
vedhanti pavedhanti sampavedhanti. Evaṃ phandamāne samphandamāne
vipphandamāne\
vedhamāne pavedhamāne sampavedhamāne passatha dakkhatha oloketha
jhāyatha\
upaparikkhathāti \'mamāyite passatha phandamāne. \'\
\
1. Macchova - mu11, 2. Appodaka - syā 3. Evampi - mu11. 4. Sīmākataṃ -
mu11,\
mariyādakataṃ - mū1 machasaṃ. 5. \'Yāvatā\'ti syāmapotthake natthi. 6.
Vipphandikaṃ -\
sīmu1 machasaṃ. 7. Patiṭṭhāho - sīmu1 machasaṃ. 8. Ayāthāvakasmiṃ
yāthāvakanti - sīmu.\
11 - Ayathāvatasmiṃ yathāvatanti - sa. 9. Acchijjantepi - sīmu. 11.\
\[BJT Page 72\] \[\\x 72/\]\
Maccheva appodake khīṇasote\'ti - yathā macchā1 appodake parittodake
udakapariyādāne2\
kākehi vā kulalehi vā balākāhi3 vā yehi vā tehi paripātiyamānā
ukkhipiyamānā khajjamānā\
phandanti samphandanti vipphandanti vedhanti pavedhanti sampavedhanti,
evamevaṃ pajā\
mamāyitaṃ vatthuṃ acchedasaṅkinopi phandanti, acchindantepi phandanti,
acchinnepi\
phandanti, mamāyitaṃ vatthuṃ vipariṇāmasaṅkinopi phandanti,
vipariṇamantepi\
phandanti, vipariṇatepi phandanti samphandanti vipphandanti vedhanti
pavedhanti\
sampavedhantīti maccheva appodake khīṇasote. \'\
\
Etampi4 disvā amamo careyyāti - etaṃ5 ādīnavaṃ disvā passitvā tulayitvā
tīrayitvā\
vibhāvayitvā vibhūtaṃ katvā mamattesūti - \[PTS Page 051\] \[\\q 51/\]
etampi disvā;\
amamo careyyā\'ti - \'mamattā\'ti dve mamattā: taṇhāmamattañca
diṭṭhimamattañca. Katamaṃ\
taṇhāmamattaṃ? Yāvatā taṇhāsaṃkhātena sīmakataṃ mariyādikataṃ4
odhikataṃ\
pariyantakataṃ pariggahitaṃ mamāyitaṃ idaṃ mamaṃ etaṃ mamaṃ ettakaṃ
mamaṃ ettāvatā\
mamaṃ mama rūpā saddā gandhā rasā phoṭṭhabbā attharaṇā pāpuraṇā dāsidāsā
ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ janapado koso ca koṭṭhāgāraṃ ca kevalampi\
mahāpaṭhaviṃ taṇhāvasena mamāyati. Yāvatā5 aṭṭhasatataṇhāvicaritaṃ,
idaṃ\
taṇhāmamattaṃ.\
\
Katamaṃ diṭṭhimamattaṃ? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāro diṭṭhivisūkāyikaṃ diṭṭhivipphanditaṃ6 diṭṭhisañeyājanaṃ
gāho paṭiggāho7\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ \' yāthāvata\'nti8
gāho yāvatā\
dvāsaṭṭhi diṭṭhigatāni, idaṃ diṭṭhimamattaṃ. Taṇhāmamattaṃ pahāya
diṭṭhimamattaṃ\
paṭinissajitvā cakkhuṃ amamāyanto sotaṃ amamāyanto ghānaṃ amamāyanto
jivhaṃ\
amamāyanto kāyaṃ amamāyanto manaṃ amamāyanto rūpe sadde gandhe rase
phoṭṭhabbe\
dhamme kulaṃ gaṇaṃ āvāsaṃ lābhaṃ yasaṃ pasaṃsaṃ sukhaṃ cīvaraṃ
piṇḍapātaṃ\
senāsanaṃ gilānapaccayabhesajjaparikkhāraṃ kāmadhātuṃ rūpadhātuṃ
arūpadhātuṃ\
kāmabhavaṃ rūpabhavaṃ arūpabhavaṃ saññābhavaṃ asaññābhavaṃ\
nevasaññānāsaññābhavaṃ ekavokārabhavaṃ catuvokārabhavaṃ
pañcavokārabhavaṃ atītaṃ\
anāgataṃ paccuppannaṃ diṭṭhasutamutaviññātabbe dhamme amamāyanto
agaṇhanto\
aparāmasanto anabhinivisanto careyya vihareyya irīyeyya vatteyya pāleyya
yapeyya\
yāpeyyāti \'etampi6 disvā amamo careyya. \'\
Bhavesu āsattimakubbamāno\'ti - \'bhavesū\'ti kāmabhave rūpabhave
arūpabhave; āsatti vuccati\
taṇhā yo rāgo sārāgo anunayo anurodho nandi nandirāgo cittassa sārāgo
icchā mucchā\
ajjhosānaṃ gedho paḷigedho5 saṅge paṅko ejā māyā janikā sañjanikā
sañjananī sibbanī jālinī\
saritā visattikā suttaṃ visaṭā āyūhanī6 dutiyā paṇidhi bhavanetti vanaṃ
vanatho santhavo\
sneho apekkhā paṭibandhu 7 āsā āsiṃsanā āsiṃsitattaṃ, rūpāsā saddāsā
gandhāsā rasāsā\
phoṭṭhabbāsā lābhāsā dhanāsā puttāsā jīvitāsā, jappā pajappā abhijappā
jappanā jappitattaṃ\
loluppaṃ loluppāyanā loluppāyitattaṃ pucchañcikatā sādukamyatā,
adhammarāgo\
visamalobho nikanti nikāmanā patthanā pihanā sampatthanā, kāmataṇhā
bhavataṇhā\
vibhavataṇhā rūpataṇhā arūpataṇhā nirodhataṇhā, rūpataṇhā saddataṇhā
gandhataṇhā\
rasataṇhā phoṭṭhabbataṇhā dhammataṇhā, ogho yogo gantho upādānaṃ
āvaraṇaṃ\
nīvaraṇaṃ chadanaṃ bandhanaṃ upakkileso anusayo pariyuṭṭhānaṃ latā
vevicchaṃ,\
dukkhamūlaṃ dukkhanidānaṃ dukkhappabhavo mārapāso mārabalisaṃ
māravisayo\
taṇhānadī taṇhājālaṃ taṇhāgaddulaṃ taṇhāsamuddo, abhijjhā visamalobho
akusalamūlaṃ.\
\'Bhavesu āsattimakubbamānoti\' - chandaṃ pemaṃ rāgaṃ khantiṃ akubbamāno
ajanayamano\
asañjanayamāno anibbattayamānoti \'bhavesu āsattimakubbamāno. \'\
\
Tenāha bhagavā:\
\
\"Mamāyite passatha phandamāne\
Maccheva appodake khīṇasote,\
Etampi6 disvā ammo careyya\
Bhavesu āsattimakubbamāno\"ti.\
\
2 - 7\
Ubhosu antesu vineyya chandaṃ\
Phassaṃ pariññāya anānugiddho, 7\
Yadattagarahī tadakubbamāno\
Na lippati diṭṭhasutesu dhīro.\
\
1. Maccho - sīmu11. 2. Pariyādānodake - sīmu1 3. Balākehi - syā. 4.
Evampi - sīmu11. 5.\
Evaṃ - sīmu. 11, 6. Evampi - sīmu. 1 7. Ananugiddho - sa.\
\
\[BJT Page 74\] \[\\x 74/\]\
Ubhosu \[PTS Page 052\] \[\\q 52/\] antesu vineyya chandanti -
\'antā\'ti dve antā: phasso\
eko anto, phassasamudayo dutiyo anto. Atīto eko anto, anāgato dutiyo
anto. Sukhā vedanā\
eko anto, dukkhā vedanā dutiyo anto. Nāmaṃ eko anto, rūpaṃ dutiyo anto.
Cha ajjhattikāni\
āyatanāni eko anto, cha bāhirāni āyatanāni dutiyo anto. Sakkāyo eko
anto, sakkāyasamudayo\
dutiyo anto. Chando\'ti yo kāmesu kāmacchando kāmarāgo kāmanandi
kāmataṇhā\
kāmasineho kāmapariḷāho kāmamucchā kāmajjhosānaṃ kāmogho kāmayogo
kāmūpādānaṃ\
kāmacchandanīvaraṇaṃ. \[A\] ubhosu antesu vineyya chandanti - ubhosu
antesu chandaṃ\
vineyya paṭivineyya pajaheyya vinodeyya vyantīkareyya anabhāvaṃ
gameyyāti \'ubhosu\
antesu vineyya chandaṃ. \'\
\
Phassaṃ pariññāya anānugiddhoti - \'phasso\'ti cakkhusamphasso
sotasamphasso\
ghānasamphasso jivhāsamphasso kāyasamphasso mano samphasso
adhivacanasamphasso\
paṭighasamphasso sukhavedanīyo samphasso dukkhavedanīyo samphasso\
adukkhamasukhavedanīyo samphasso kusalo phasso akusalo phasso avyākato
phasso\
kāmāvacaro phasso rūpāvacaro phasso arūpāvacaro phasso suññato phasso
animitto phasso\
appaṇihito phasso lokiyo phasso lokuttaro phasso atīto phasso anāgato
phasso\
paccuppanno phasso, yo evarūpo phasso phusanā samaphusanā1
samphusitattaṃ, ayaṃ\
vuccati phasso.\
Phassaṃ pariññāyā\'ti - phassaṃ tīhi pariññāhi parijānitvā ñātapariññāya
tīraṇapariññāya\
pahānapariññāya.\
\
Katamā ñātapariññā? Phassaṃ jānāti: \'ayaṃ cakkhusamphasso, ayaṃ
sotasamphasso, ayaṃ\
ghānasamphasso, ayaṃ jivhāsamphasso, ayaṃ kāyasamphasso, ayaṃ
manosamphasso, ayaṃ\
adhivacanasamphasso, ayaṃ paṭighasamphasso, ayaṃ sukhavedanīyo phasso,
ayaṃ\
dukkhavedanīyo phasso, ayaṃ adukkhamasukhavedanīyo phasso, ayaṃ kusalo
phasso, ayaṃ\
akusalo phasso, ayaṃ avyākato phasso, ayaṃ kāmāvacaro phasso, ayaṃ
rūpāvacaro phasso,\
ayaṃ arūpāvacaro \[PTS Page 053\] \[\\q 53/\] phasso, ayaṃ suññato
phasso, ayaṃ animitto\
phasso, ayaṃ appaṇihito phasso, ayaṃ lokiyo phasso, ayaṃ lokuttaro
phasso, ayaṃ atīto\
phasso, ayaṃ anāgato phasso, ayaṃ paccuppanno phasso\'ti jānāti passati.
Ayaṃ ñātapariññā.\
\
1. Phussanaṃ, samphussanā - sa\
\[A\] dhammasaṅgaṇi - nikkhepakaṇḍa.\
\
\[BJT Page 76\] \[\\x 76/\]\
\
Katamā tīraṇapariññā? Evaṃ ñātaṃ katvā phassaṃ tīreti aniccato dukkhato
rogato gaṇḍato\
sallato aghato ābādhato parato palokato ītito upaddavato bhayato
upassaggato calato\
pabhaṅguto addhuvato attāṇato aleṇato (asaraṇato) asaraṇībhūtato rittato
tucchato suññato\
anattato ādīnavato vipariṇāmadhammato asārato aghamūlato vadhakato
vibhavato sāsavato\
saṃkhatato mārāmisato jātidhammato jarādhammato vyādhidhammato
maraṇadhammato\
sokaparidevadukkhadomanassupāyāsadhammato saṃkilesikadhammato
samudayato\
atthaṅgamato assādato ādīnavato nissaraṇato tīreti. Ayaṃ tīraṇapariññā.\
\
Katamā pahānapariññā? Evaṃ tīretvā phasse chandarāgaṃ pajahati vinodeti
vyantiṃ karoti\
anabhāvaṃ gameti. Vuttaṃ hetaṃ bhagavatā: \" yo bhikkhave phassesu
chandarāgo, taṃ\
pajahatha. Evaṃ so phasso pahīno bhavissati ucchinnamūlo tālāvatthukato
anabhāvaṃ gato1\
āyatiṃ anuppādadhammo\"ti. \[A\] ayaṃ pahānapariññā.\
Phassaṃ pariññāyā\'ti - phassaṃ imāhi tīhi pariññāhi parijānitvā;
anānugiddho\'ti - gedho\
vuccati taṇhā \" yo rāgo sārāgo anunayo anurodho nandi nandirāgo
cittassa sārāgo icchā\
mucchā ajjhosānaṃ gedho paḷigedho5 saṅge paṅko ejā māyā janikā sañjanikā
sañjananī\
sibbanī jālinī saritā visattikā suttaṃ visaṭā āyūhanī6 dutiyā paṇidhi
bhavanetti vanaṃ\
vanatho santhavo sneho apekkhā paṭibandhu 7 āsā āsiṃsanā āsiṃsitattaṃ,
rūpāsā saddāsā\
gandhāsā rasāsā phoṭṭhabbāsā lābhāsā dhanāsā puttāsā jīvitāsā, jappā
pajappā abhijappā\
jappanā jappitattaṃ loluppaṃ loluppāyanā loluppāyitattaṃ pucchañcikatā
sādukamyatā,\
adhammarāgo visamalobho nikanti nikāmanā patthanā pihanā sampatthanā,
kāmataṇhā\
bhavataṇhā vibhavataṇhā rūpataṇhā arūpataṇhā nirodhataṇhā, rūpataṇhā
saddataṇhā\
gandhataṇhā rasataṇhā phoṭṭhabbataṇhā dhammataṇhā, ogho yogo gantho
upādānaṃ\
āvaraṇaṃ nīvaraṇaṃ chadanaṃ bandhanaṃ upakkileso anusayo pariyuṭṭhānaṃ
latā\
vevicchaṃ, dukkhamūlaṃ dukkhanidānaṃ dukkhappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
lobho\
akusalamūlaṃ. \"\[B\] yasseso gedho pahīṇo samucchinno vūpasanto
paṭippassaddho\
abhabbuppattiko ñāṇagginā daḍḍho, so vuccati agiddho. So rūpe agiddho
sadde agiddho\
gandhe agiddho rase agiddho phoṭṭhabbe agiddho kule gaṇe āvāse lābhe
yase pasaṃsāyaṃ\
sukhe cīvare piṇḍapāte senāsane gilānapaccayabhesajjaparikkhāre
kāmadhātuyā \[PTS Page\
054\] \[\\q 54/\] rūpadhātuyā arūpadhātuyā kāmabhave rūpabhave
arūpabhave saññābhave\
asaññābhave nevasaññānāsaññābhave ekavokārabhave catuvokārabhave
pañcavokārabhave\
atīte anāgate paccuppanne diṭṭhasutamutaviññātabbesu dhammesu agiddho
agathito\
amucchito anajjhāpanno vītagedho vigatagedho cattagedho vantagedho
muttagedho\*\
pahīnagedho paṭinissaṭṭhagedho vītarāgo vigatarāgo cattarāgo vantarāgo
muttarāgo\*\
pahīnarāgo paṭinissaṭṭharāgo nicchāto nibbuto sītībhūto sukhapaṭisaṃvedī
brahmabhūtena\
attanā viharatīti phassaṃ pariññāya anānugiddho.\
\
1. Anabhāvakato - sīmu1\
\[A\] ayaṃ suttappadeso peyyālamukhena khandhasaṃyuttato gahito\'ti
maññāma.\
\[B.\] Dhammasaṅgani - nikkhepakaṇḍa, khuddakavatthu vibhaṅga.\
\* Pupphalakkhaṇantarito bhāgo sīmu. 1. Potthake na dissati.\
\
\[BJT Page 78\] \[\\x 78/\]\
Yadattagarahī tadakubbamāno\'ti - \'yadā\'ti1 ya1; attagarahīti - dvīhi
kāraṇehi attānaṃ\
garahati: katattā ca akatattā ca. Kathaṃ katattā ca akatattā ca attānaṃ
garahati? \'Kataṃ me\
kāyaduccaritaṃ, akataṃ me kāyasucarita\'nti attānaṃ garahati. \'Kataṃ me
vacīduccaritaṃ,\
akataṃ me vacīsucarita\'nti attānaṃ garahati. \'Kataṃ me manoduccaritaṃ,
akataṃ me\
manosucarita\'nti attānaṃ garahati. \'Kataṃ me pāṇātipāto, akatā me
pāṇātipātā veramaṇī\'ti\
attānaṃ garahati. \'Kataṃ me adinnādānaṃ, akatā me adinnādānā
veramaṇī\'ti attānaṃ\
garahati. \'Kato me kāmesu micchācāro, akatā kāmesu micchācārā
veramaṇī\'ti attānaṃ\
garahati. \'Kato me musāvādo, akatā me musāvādā veramaṇī\'ti attānaṃ
garahati. \' Katā me\
pisunā vācā, akatā me pisunāya vācāya2 veramaṇī\'ti (attānaṃ) garahati.
\'Katā me pharusā\
vācā, akatā me pharusāya vācāya 3 veramaṇī\'ti attānaṃ garahati. \'Kato
me samphappalāpo,\
akatā me samphappalāpā veramaṇī\'ti attānaṃ garahati. \'Katā me
abhijjhā, akatā me\
anabhijjhā\'ti4 attānaṃ garahati. \'Kato me vyāpādo, akato me
avyāpādo\'ti5 attānaṃ garahati.\
\'Katā me micchādiṭṭhi, akatā me sammādiṭṭhī\'ti6 attānaṃ garahati. Evaṃ
katattā ca akatattā\
ca attānaṃ garahati. Athavā sīlesu\'mhi na paripūrakārīti attānaṃ
garahati. Indriyesu\'mhi\
\[PTS Page 055\] \[\\q 55/\] aguttadvāroti attānaṃ garahati.
Bhojane\'mhi amattaññūti\
attānaṃ garahati. Jāgariyaṃ ananuyuttomhīti attānaṃ garahati.
Satisampajaññena\
asamannāgatoti attānaṃ garahati. Abhāvitā me cattāro satipaṭṭhānāti
attānaṃ garahati.\
Abhāvitā me cattāro sammappadhānāti attānaṃ garahati. Abhāvitā me
cattāro iddhipādāti\
attānaṃ garahati. Abhāvitāni me pañcindriyānīti attānaṃ garahati.
Abhāvitāni me pañca\
balānīti attānaṃ garahati. Abhāvitā me satta bojjhaṅgāti attānaṃ
garahati. Abhāvito me ariyo\
aṭṭhaṅgiko maggoti attānaṃ garahati. Dukkhaṃ me apariññātanti attānaṃ
garahati.\
Samudayo me appahīnoti attānaṃ garahati. Maggo me abhāvitoti attānaṃ
garahati. Nirodho\
me asacchikatoti attānaṃ garahati. Evaṃ katattā ca akatattā ca attānaṃ
garahati. Evaṃ\
attagarahikaṃ kammaṃ akubbamāno ajanayamāno asañjanayamāno
anibbattayamāno\
anabhinibbattayamānoti \'yadattagarahī tadakubbamāno. \'\
\
Na lippati diṭṭhasutesu dhīroti - \'lepo\'ti dve lepā: taṇhā lepo ca
diṭṭhilepo ca - pe -\
Ayaṃ diṭṭhilepo dhīroti dhīro paṇḍito paññavā buddhimā ñāṇī vibhāvī
medhāvī. Dhīro\
taṇhālepaṃ pahāya diṭṭhilepaṃ paṭinissajitvā diṭṭhena lippati sute na
lippati mute na\
lippati viññāte na lippati na saṃlippati7 na upalippati. Alitto
asaṃlitto anupalitto nikkhanto\
nissaṭo8 vippamutto visaññutto vimariyādīkatena cetasā viharatīti \'na
lippati diṭṭhasutesu\
dhīro\'ti.\
\
1. Yadanti - sīmu11. 2. Pisuṇā vācā - sīmu. 1. 3. Pharusavācā - sīmu1.
4. Abhijjhā\
veramaṇīti - sīmu1. 5. Vyāpādā veramaṇīti. 1 6. Micchādiṭṭhi veramaṇīti
- 1 7. Palippati\
- sīmu, 11. 8. Nissato - sa.\
\
\[BJT Page 80\] \[\\x 80/\]\
Tenāha bhagavā:\
\"Ubhosu antesu vineyya chandaṃ\
Phassaṃ pariññāya anānugiddho\
Yadattagarahī tadakubbamāno\
Na lippati diṭṭhasutesu dhīro\"ti.\
\
2 - 8\
Saññaṃ \[PTS Page 056\] \[\\q 56/\] pariññā vitareyya oghaṃ\
Pariggahesu muni nopalitto,\
Abbūḷhasallo caramappamatto\
Nāsiṃsati lokamimaṃ paraṃ ca.\
\
Saññaṃ pariññā vitareyya oghanti - \'saññā\'ti kāmasaññā vyāpādasaññā
vihiṃsāsaññā\
nekkhammasaññā avyāpādasaññā avihiṃsāsaññā rūpasaññā saddasaññā
gandhasaññā\
rasasaññā phoṭṭhabbasaññā dhammasaññā, yā evarūpā saññā saṃjānanā
saṃjānitattaṃ, ayaṃ\
vuccati saññā. Saññaṃ pariññāti - saññaṃ tīhi pariññāhi parijānitvā
ñātapariññāya\
tīraṇapariññāya pahānapariññāya. Katamā ñātapariññā? Saññaṃ jānāti
\'ayaṃ kāmasaññā\
ayaṃ vyāpādasaññā ayaṃ vihiṃsāsaññā ayaṃ nekkhammasaññā ayaṃ
avyāpādasaññā ayaṃ\
avihiṃsāsaññā ayaṃ rūpasaññā ayaṃ saddasaññā ayaṃ gandhasaññā ayaṃ
rasasaññā ayaṃ\
phoṭṭhabbasaññā ayaṃ dhammasaññā\'ti jānāti passati. Ayaṃ ñātapariññā.\
\
Katamā tīraṇapariññā? Evaṃ ñātaṃ katvā saññaṃ tīreti aniccato dukkhato
rogato gaṇḍato\
sallato aghato ābādhato parato palokato ītito upaddavato bhayato
upassaggato calato\
pabhaṅguto addhuvato attāṇato aleṇato (asaraṇato) asaraṇībhūtato rittato
tucchato suññato\
anattato ādīnavato vipariṇāmadhammato asārato aghamūlato vadhakato
vibhavato sāsavato\
saṃkhatato mārāmisato jātidhammato jarādhammato vyādhidhammato
maraṇadhammato\
sokaparidevadukkhadomanassupāyāsadhammato saṃkilesikadhammato
samudayato\
atthaṅgamato assādato ādīnavato nissaraṇato tīreti. Ayaṃ tīraṇapariññā.\
\
Katamā pahāṇapariññā? Evaṃ ñātaṃ katvā evaṃ tīrayitvā saññāya
chandarāgaṃ pajahati\
vinodeti vyantīkaroti anabhāvaṃ gameti. Vuttampi hetaṃ bhagavatā: \" yo
bhikkhave\
saññāya chandarāgo, taṃ pajahatha. Evaṃ sā saññā pahīnā bhavissati
ucchinnamūlā\
tālāvatthukatā anabhāvaṃ gatā2 āyatiṃ anuppādadhammā\"ti\[a.\] Ayaṃ
pahānapariññā.\
\'Saññaṃ pariññā\'ti saññaṃ imāhi tīhi pariññāhi parijānitvā; vitareyya
\[PTS Page 057\] \[\\q\
57/\] oghanti kāmoghaṃ bhavoghaṃ diṭṭhoghaṃ avijjoghaṃ tareyya uttareyya
patareyya\
samatikkameyya vītivatteyyāti \' saññaṃ pariññā vitareyya oghaṃ. \'\
\
Pariggahesu muni nopalittoti - \'pariggahā\'ti dve pariggahā:
taṇhāpariggaho ca\
diṭṭhipariggaho ca - pe -\
Ayaṃ diṭṭhipariggaho. Munīti - monaṃ3 vuccati ñāṇaṃ, yā paññā pajānanā -
pe - amoho\
dhammavicayo sammādiṭṭhi, \[b\] tena ñāṇena samannāgato muni
monappattoti.\
1. Phalato - sīmu1, 2. Anabhāvakatā - sīmu1. Anabhāvaṃ katā - machasaṃ,
anabhāvagatā -\
syā - sīmu. 11 \[A\] khandhasaṃyutta - bhāravagga. 3. Monā - sīmu1\
\[B\] dhammasaṅgaṇī - cittuppādakaṇḍa. 1.\
\
\[BJT Page 82\] \[\\x 82/\]\
Tīṇi moneyyāti: kāyamoneyyaṃ vacīmoneyyaṃ manomoneyyaṃ. Katamaṃ
kāyamoneyyaṃ?\
Tividhānaṃ kāyaduccaritānaṃ pahānaṃ kāyamoneyyaṃ. Tividhaṃ
kāyasucaritaṃ\
kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,\
pariññāsahagato maggo kāyamoneyyaṃ, kāye chandarāgassa pahānaṃ
kāyamoneyyaṃ,\
kāyasaṃkhāranirodho catutthajjhānasamāpatti kāyamoneyyaṃ. Idaṃ
kāyamoneyya1.\
\
Katamaṃ vacīmoneyyaṃ? Catubbidhānaṃ1 vacīduccaritānaṃ pahānaṃ
vacīmoneyyaṃ,\
vacīsucaritaṃ vacīmoneyyaṃ vācārammaṇe ñāṇaṃ vacīmoneyyaṃ, vācāpariññā\
vacīmoneyyaṃ, pariññāsahagato maggo vacīmoneyyaṃ, vācāya chandarāgassa
pahānaṃ\
vacīmoneyyaṃ. Vacīsaṃkhāranirodho dutiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ,\
tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ,
cittapariññā\
manomoneyyaṃ, pariññāsahagato maggo manomoneyyaṃ, citte chandarāgassa
pahānaṃ\
manomoneyyaṃ, cittasaṃkhāranirodho saññāvedayitanirodhasamāpatti
manomoneyyaṃ \[PTS\
P age 058.\] Idaṃ manomoneyyaṃ.\
\
1. \"Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ. \[A\]\
\
2. Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu ninhātapāpaka\"nti. \[B\]\
\
Imehi tīhi moneyyehi dhammehi samannāgatā cha munino: 2 agāramunino
anagāramunino\
sekhamunino asekhamunino paccekamunino munimuninoti. Katame agāramunino?
Ye te\
agārikā diṭṭhapadā viññātasāsanā, ime agāramunino. Katame anagāramunino?
Ye te\
pabbajitā diṭṭhapadā viññātasāsanā, ime anagāramunino. Satta sekhā
sekhamunino.\
Arahanto asekhamunino. Paccekabuddhā paccekamunino. Munimunino vuccanti
tathāgatā\
arahanto sammāsambuddhā.\
\
3. \" Na monena3 muni hoti mūḷharūpo aviddasu,\
Yo ca tulaṃva paggayha varamādāya paṇḍito.\
\
4. Pāpāni parivajjeti sa munī tena so munī,\
Yo munāti ubho loke munī tena pavuccati. \"\[C.\]\
\
1. Catubbidhā - sīmu1 2. Munayo - syā 3. Moneyyena - sa.\
\[A\] tikaṅguttara - āpāyikavagga. \[B\] itivuttaka - dutiyavagga. \[C\]
dhammapada -\
dhammaṭṭhavagga.\
\
\[BJT Page 84\] \[\\x 84/\]\
5. \"Asatañca satañca ñatvā dhammaṃ\
Ajjhattaṃ bahiddhā ca sabbaloke,\
Devamanussehi pūjito yo\
Saṅgajālamaticca so munī\"ti \[a\]\
\
Lepāti - dve lepā: taṇhālepo ca diṭṭhilepo ca - pe -\
Muni taṇhālepaṃ pahāya diṭṭhilepaṃ paṭinissajitvā pariggahesu \[PTS Page
059\] \[\\q 59/\]\
na lippati na saṃlippati1 na upalippati alitto asaṃlitto anupalitto
nikkhanto nissaṭo2\
vippamutto visaññutto vimariyādīkatena cetasā viharatīti \'pariggahesu
muni nopalitto.\
\
Abbūḷhasallo caramappamattoti - \'salla\'nti satta sallāni: rāgasallaṃ
dosasallaṃ mohasallaṃ\
mānasallaṃ diṭṭhisallaṃ sokasallaṃ duccaritasallaṃ3. Yassete sallā
pahīnā samucchinnā\
vūpasantā paṭippassaddhā abhabbuppattikā ñāṇagginā daḍḍhā, so vuccati
abbūḷhasallo\
abbūhitasallo4 uddhatasallo samuddhatasallo uppāṭitasallo
samuppāṭitasallo cattasallo\
vantasallo muttasallo pahīnasallo paṭinissaṭṭhasallo nicchāto nibbuto
sītibhūto\
sukhapaṭisaṃvedī brahmabhūtena attanā viharatīti \'abbūḷhasallo. \'
Caranti - caranto\
viharanto irīyanto vattanto pālento yapento yāpento. Appamattoti
sakkaccakārī sātaccakārī\
aṭṭhitakārī anolīnavuttiko anikkhittachando anikkhittadhuro kusalesu
dhammesu.\
\'Kathāhaṃ aparipūraṃ vā sīlakkhandhaṃ paripūreyyaṃ, paripūraṃ vā
sīlakkhandhaṃ tattha\
tattha paññāya anugaṇheyya\'nti yo tattha chando ca vāyāmo ca ussāho ca
ussoḷhī ca\
appaṭivāni ca sati ca sampajaññaṃ ca ātappaṃ padhānaṃ adhiṭṭhānaṃ
anuyogo appamādo\
kusalesu dhammesu. \'Kathāhaṃ aparipūraṃ vā samādhikkhandhaṃ
paripūreyyaṃ, paripūraṃ\
vā samādhikkhandhaṃ tattha tattha paññāya anugaṇheyyaṃ yo tattha chando
ca vāyāmo ca\
ussāho ca ussoḷhī ca appaṭivāni ca sati ca sampajaññaṃ ca ātappaṃ
padhānaṃ adhiṭṭhānaṃ\
anuyogo appamādo kusalesu dhammesu. \'Kathāhaṃ aparipūraṃ vā
paññākkhandhaṃ \[PTS\
Page 060\] \[\\q 60/\] paripūreyyaṃ paripūraṃ vā vimuttikkhandhaṃ tattha
tattha paññāya\
anugaṇheyyaṃ yo tattha chando ca vāyāmo ca ussāho ca ussoḷhī ca
appaṭivāni ca sati ca\
sampajaññaṃ ca ātappaṃ padhānaṃ adhiṭṭhānaṃ anuyogo appamādo kusalesu
dhammesu.\
\'Kathāhaṃ aparipūraṃ vā vimuttiñānadassanakkhandhaṃ tattha tattha
paññāya\
anugaṇheyya\'nti yo tattha chando ca vāyāmo ca ussāho ca ussoḷhī ca
appaṭivāni ca sati ca\
sampajaññaṃ ca ātappaṃ padhānaṃ adhiṭṭhānaṃ anuyogo appamādo kusalesu
dhammesu.\
\'Kathāhaṃ apariññātaṃ vā dukkhaṃ parijāneyyaṃ, appahīne vā kilese
pajaheyyaṃ, abhāvitaṃ\
vā maggaṃ bhāveyyaṃ, asacchikataṃ vā nirodhaṃ sacchikareyyanti\' yo
tattha chando ca\
vāyāmo ca ussāho ca ussoḷhī ca appaṭivāni ca sati ca sampajaññaṃ ca
ātappaṃ padhānaṃ\
adhiṭṭhānaṃ anuyogo appamādo kusalesu dhammesūti \'abbuḷhasallo
caramappamatto. \'\
\
1. Palippati - sīmu11\
2. Nitthaṭṭho - syā. Nissato - sa. 3. Kathaṃkathāsallaṃ - syā 4.
Pahatasallo - syā\
\[A\] suttanipāta - sahiyasutta.\
\
\[BJT Page 86\] \[\\x 86/\]\
\
Nāsiṃsatī lokamimaṃ paraṃ cāti - imaṃ lokaṃ nāsiṃsati sakattabhāvaṃ,
paraṃ lokaṃ nāsiṃsati\
parattabhāvaṃ, imaṃ lokaṃ nāsiṃsati sakarūpavedanāsaññāsaṃkhāraviññāṇaṃ,
paraṃ lokaṃ\
nāsiṃsati pararūpavedanāsaññāsaṃkhāraviññāṇaṃ, imaṃ lokaṃ nāsiṃsati cha
ajjhattikāni\
āyatanāni, paraṃ lokaṃ nāsiṃsati cha bāhirāni āyatanāni, imaṃ lokaṃ
nāsiṃsati manussalokaṃ,\
paraṃ lokaṃ nāsiṃsati devalokaṃ, imaṃ lokaṃ nāsiṃsati kāmadhātu, paraṃ
lokaṃ nāsiṃsati\
rūpadhātuṃ arūpadhātu, imaṃ lokaṃ nāsiṃsati kāmadhātu rūpadhātu, paraṃ
lokaṃ nāsiṃsati\
arūpadhātuṃ, punagatiṃ vā uppattiṃ vā paṭisandhiṃ vā bhavaṃ vā saṃsāraṃ
vā vaṭṭaṃ vā\
nāsiṃsati na icchati na sādiyati na pattheti na piheti nābhijappatīti
\'nāsiṃsatī lokamimaṃ\
paraṃ cā\'ti.\
\
Tenāha bhagavā:\
\
\" Saññaṃ \[PTS Page 061\] \[\\q 61/\] pariññā vitareyya oghaṃ\
Pariggahesu muni nopalitto,\
Abbūḷhasallo caramappamatto\
Nāsiṃsatī lokamimaṃ paraṃ cā\"ti.\
\
Guhaṭṭhakasuttaniddeso dutiyo.\
\
3.\
Duṭṭhaṭṭhakasuttaniddeso.\
\
Atha duṭṭhaṭṭhakasuttaniddesaṃ vakkhati:\
\
\[PTS Page 062\] \[\\q 62/\]\
3 - 1\
Vadanti ve duṭṭhamanāpi eke\
Athopi ve1 saccamanā vadanti,\
Vādaṃ ca jātaṃ muni no upeti\
Tasmā munī natthi khīlo kuhiñci.\
\
Vadanti ve duṭṭhamanāpi eketi - eke titthiyā duṭṭhamanā paduṭṭhamanā
viruddhamanā2\
paṭiviruddhamanā āhatamanā paccāhatamanā āghātitamanā3 paccāghātitamanā
vadanti\
upavadanti bhagavantaṃ ca bhikkhusaṅghaṃ ca abhūtenāti \'vadanti ve
duṭṭhamanāpi eke.\
\'\
\
Athopi ve4 saccamanā vadantīti - ye tesaṃ titthiyānaṃ saddahantā
okappentā adhimuccantā\
saccamanā saccasaññino bhūtamanā bhūtasaññino tathamanā tathasaññino
yāthāvamanā\
yāthāvasaññino5 aviparītamanā aviparītasaññino vadanti upavadanti
bhagavantañca\
bhikkhusaṅghaṃ ca abhūtenāti \'athopi ve1 saccamanā vadanti. \'\
\
1. Aññepi te - sīmu11. 2. Viduṭṭhamanā - katthaci. 3. Aghāṭitamanā -
syā. 4. Athopi te -\
sīmu. 11 5. Yathāvamanā yathāvasaññino - sa.\
\
\[BJT Page 88\] \[\\x 88/\]\
Vādaṃ ca jātaṃ muni no upetīti - so vādo jāto hoti sañjāto nibbatto
abhinibbatto pātubhūto,\
paratoghoso akkoso upavādo bhagavato ca bhikkhusaṅghassa ca abhūtenāti
\'vādaṃ ca jātaṃ.\
\' Muni no upetīti - \'munī\'ti monaṃ vuccati ñāṇaṃ, yā paññā pajānanā
amoho\
dhammavicayo sammādiṭṭhi, tena ñāṇena \[PTS Page 063\] \[\\q 63/\]
samannāgato muni\
monappatto - pe - saṅgajālamaticca so muni. Yo vādaṃ upeti, so dvīhi
kāraṇehi vādaṃ\
upeti: kārako kārakatāya vādaṃ upeti athavā vuccamāno upavadiyamāno
kuppati vyāpajjati\
patitthīyati kopañca dosañca appaccayañca pātukaroti akārakomhīti. Yo
vādaṃ upeti, so\
imehi dvīhi kāraṇehi vādaṃ upeti. Muni dvīhi kāraṇehi vādaṃ na upeti:
akārako muni\
akārakatāya vādaṃ na upeti. Athavā vuccamāno upavadiyamāno na kuppati na
vyāpajjati na\
patitthīyati, na kopañca dosañca appaccayañca pātukaroti akārakomhīti.
Muni imehi dvīhi\
kāraṇehi vādaṃ na upeti na upagacchati na gaṇhāti na parāmasati na
abhinivisatīti \'\
vādañca jātaṃ muni no upeti. \'\
\
Tasmā munī natthi khīlo kuhiñcīti - \'tasmā\'ti tasmā ta1 kāraṇā taṃhetu
tappaccayā\
tannidānā1 munino āhatacittatā2 khilajātatāpi natthi, pañcapi cete khīlā
natthi. Tayopi khīlā\
natthi: rāgakhīlo dosakhīlo mohakhīlo natthi na saṃvijjati nūpalabbhati
pahīno\
samucchinno vūpasanto paṭippassaddho abhabbuppattiko ñāṇagginā daḍḍho.
Kuhiñcīti -\
kuhiñci kimhici katthaci, ajjhattaṃ vā bahiddhā vā ajjhattabahiddhā vāti
\'tasmā munī natthi\
khilo kuhiñcī\'ti.\
\
Tenāha bhagavā:\
\"Vadanti ve duṭṭhamanāpi eke\
Athopi ve3 saccamanā vadanti,\
Vādaṃ ca jātaṃ muni no upeti\
Tasmā munī natthi khīlo kuhiñcī\"ti.\
\
3 - 2\
Sakaṃ hi diṭṭhiṃ kathamaccayeyya\
Chandānunīto ruciyā niviṭṭho,\
Sayaṃ samattāni pakubbamāno\
Yathā hi jāneyya tathā vadeyya.\
\
1. Taṃ nidānaṃ - sīmu1 2. Āhatakacittatā - sīmu1, 3. Aññepi te -
sīmu11.\
\
\[BJT Page 90\] \[\\x 90/\]\
\
Sakaṃ \[PTS Page 064\] \[\\q 64/\] hi diṭṭhiṃ kathamaccayeyyāti - ye te1
titthiyā sundariṃ\
paribbājikaṃ hantvā samaṇānaṃ sakyaputtiyānaṃ avaṇṇaṃ pakāsayitvā evaṃ
etaṃ lābhaṃ\
yasaṃ sakkāraṃ sammānaṃ paccāharissāmā\'ti te evaṃdiṭṭhikā evaṃkhantikā
evaṃrucikā\
evaṃladdhikā evaṃajjhāsayā evamadhippāyā, te nāsakkhiṃsu sakaṃ diṭṭhiṃ
sakaṃ khantiṃ\
sakaṃ ruciṃ sakaṃ laddhiṃ sakaṃ ajjhāsayaṃ sakaṃ adhippāyaṃ atikkamituṃ.
Atha kho sveva\
ayaso te paccāgatoti. Evampi sakaṃ diṭṭhiṃ kathamaccayeyya. Athavā
\'sassato loko idameva\
saccaṃ moghamañña\'nti yo so evaṃvādo so sakaṃ diṭṭhiṃ sakaṃ khantiṃ
sakaṃ ruciṃ sakaṃ\
laddhiṃ sakaṃ ajjhāsayaṃ sakaṃ adhippāyaṃ kathaṃ accayeyya atikkameyya
samatikkameyya\
vītivatteyya? Taṃ kissa hetu? Tassa sā diṭṭhi tathā samattā samādinnā
gahitā parāmaṭṭhā\
abhiniviṭṭhā ajjhositā adhimuttāti. Evampi \' sakañhi diṭṭhiṃ
kathamaccayeyya. \' Athavā\
\'asassato loko, antavā2 loko, anantavā loko, taṃ jīvaṃ taṃ sarīraṃ,
aññaṃ jīvaṃ aññaṃ\
sarīraṃ, hoti tathāgato parammaraṇā, na hoti tathāgato parammaraṇā, hoti
ca na hoti ca\
tathāgato parammaraṇā, neva hoti na na hoti tathāgato parammaraṇā,
idameva saccaṃ\
moghamañña\'nti yo so evaṃvādo, so sakaṃ diṭṭhi sakaṃ khantiṃ sakaṃ
ruciṃ sakaṃ laddhiṃ\
sakaṃ ajjhāsayaṃ sakaṃ adhippāyaṃ kathaṃ accayeyya atikkameyya
samatikkameyya\
vītivatteyya; taṃ kissa hetu? Tassa sā diṭṭhi tathā samattā samādinnā
gahitā parāmaṭṭhā\
abhiniviṭṭhā ajjhositā adhimuttāti. Evampi \' sakaṃ hi diṭṭhiṃ
kathamaccayeyya. \'\
\
Chandānunīto ruciyā niviṭṭhoti - \'chandānunīto\'ti sakāya diṭṭhiyā
sakāya khantiyā sakāya\
ruciyā sakāya laddhiyā yāyati nīyati vuyhati saṃharīyati, yathā
hatthiyānena vā assayānena\
\[PTS Page 065\] \[\\q 65/\] vā goyānena vā meṇḍakayānena vā oṭṭhayānena
vā yāyati\
niyyati vuyhati saṃharīyati, evamevaṃ sakāya diṭṭhiyā sakāya khantiyā
sakāya ruciyā\
sakāya laddhiyā yāyati niyyati vuyhati saṃharīyatīti chandānunīto;
ruciyā niviṭṭhoti sakāya\
diṭṭhiyā sakāya khantiyā sakāya ruciyā sakāya laddhiyā niviṭṭho
patiṭṭhito allīno upāgato\
ajjhosito adhimuttoti \'chandānunīto ruciyā niviṭṭho\'.\
\
1. Yante - sīmu1 2. Anattavā - sīmu1.\
\
\[BJT Page 92\] \[\\x 92/\]\
Sayaṃ samattāni pakubbamānoti - sayaṃ samattaṃ karoti, paripuṇṇaṃ
karoti, anomaṃ\
karoti, aggaṃ seṭṭhaṃ viseṭṭhaṃ pāmokkhaṃ uttamaṃ pavaraṃ karoti; \'ayaṃ
satthā\
sabbaññū\'ti sayaṃ samattaṃ karoti, paripuṇṇaṃ karoti, anomaṃ karoti;
aggaṃ seṭṭhaṃ\
viseṭṭhaṃ pāmokkhaṃ uttamaṃ pavaraṃ karoti; \'ayaṃ dhammo svākkhāto,
ayaṃ gaṇo\
supaṭipanno, ayaṃ diṭṭhi bhaddikā, ayaṃ paṭipadā supaññattā, ayaṃ maggā
niyyāṇiko\'ti\
sayaṃ samattaṃ karoti, paripuṇṇaṃ karoti, anomaṃ karoti, aggaṃ seṭṭhaṃ
viseṭṭhaṃ\
pāmokkhaṃ uttamaṃ pavaraṃ karoti janeti sañjaneti nibbatteti
abhinibbattetīti \'sayaṃ\
samattāni pakubbamāno. \'\
\
Yathā hi jāneyya tathā vadeyyāti - yathā jāneyya tathā vadeyya katheyya
bhaṇeyya dīpeyya\
vohareyya. \' Sassato loko, idameva saccaṃ, moghamañña\'nti yathā
jāneyya, tathā vadeyya\
katheyya bhaṇeyya dīpeyya vohareyya. \'Asassato loko idameva saccaṃ,
moghamañña\'nti\
yathā jāneyya, tathā vadeyya katheyya bhaṇeyya dīpeyya vohareyya. Neva
hoti na na hoti\
tathāgato parammaraṇā idameva saccaṃ moghamaññanti yathā jāneyya, tathā
vadeyya\
katheyya bhaṇeyya dīpeyya vohareyyāti yathā hi jāneyya tathā vadeyya.\
\
Tenāha bhagavā:\
\
\"Sakaṃ \[PTS Page 066\] \[\\q 66/\] hi diṭṭhiṃ kathamaccayeyya\
Chandānunīto ruciyā niviṭṭho,\
Sayaṃ samattāni pakubbamāno\
Yathā hi jāneyya tathā vadeyyā\"ti.\
\
3 - 3\
Yo attano sīlavatāni jantu\
Anānupuṭṭhova paresaṃ1 pāvā2\
Anariyadhammaṃ kusalā tamāhu\
Yo ātumānaṃ sayameva pāvā.\
\
Yo attano sīlavatāni jantūti - \'yo\'ti yo yādiso yathāyutto yathāvihito
yathāppakāro yaṃ\
ṭhānaṃ patto yaṃdhammasamannāgato khattiyo vā brāhmaṇo vā vesso vā suddo
vā\
gahaṭṭho vā pabbajito vā devo vā manusso vā; sīlabbatānīti atthi sīlaṃ
ceva vataṃ ca, atthi\
vataṃ na sīlaṃ. Katamaṃ sīlaṃ ceva vataṃ ca? Idha bhikkhu sīlavā hoti\
pātimokkhasaṃvarasaṃvuto viharati ācāragocarasampanno aṇumattesu vajjesu
bhayadassāvī\
samādāya sikkhati sikkhāpadesu, yo tattha saññamo saṃvaro anatikkamo,
idaṃ sīlaṃ. Yaṃ\
samādānaṃ, taṃ vataṃ. Saṃvaraṭṭhena sīlaṃ, samādānaṭṭhena vataṃ. Idaṃ
vuccati sīlaṃ ceva\
vataṃ ca. Katamaṃ vataṃ na sīlaṃ? Aṭṭha dhutaṅgāni: āraññikaṅgaṃ
piṇḍapātikaṅgaṃ\
paṃsukūlikaṅgaṃ tecīvarikaṅgaṃ sapadānacārikaṅgaṃ
khalupacchābhattikaṅgaṃ nesajjikaṅgaṃ\
yathāsanthatikaṅgaṃ, idaṃ vuccati vataṃ na sīlaṃ. Viriyasamādānampi
vuccati vataṃ na\
sīlaṃ. \" Kāmaṃ taco ca nahāru ca aṭṭhi ca avasissatu sarīre upasussatu
maṃsalohitaṃ, yaṃ\
taṃ purisabalena purisaviriyena purisaparakkamena pattabbaṃ, na \[PTS
Page 067\] \[\\q 67/\]\
taṃ apāpuṇitvā viriyassa santhānaṃ bhavissatī\"ti cittaṃ paggaṇhāti
padahati. Evarūpaṃ\
viriyasamādānaṃ vuccati vataṃ na sīlaṃ.\
\
1. Parassa - su. 2. Pāvada - sa.\
\
\[BJT Page 94\] \[\\x 94/\]\
1. \" Nāsissaṃ na pivissāmi vihārato na nikkhame,\
Napi passaṃ nipātessaṃ1 taṇhāsalle anūhate\"ti\[a\]\
\
Cittaṃ paggaṇhāti padahati, evarūpampi viriyasamādānaṃ vuccati vataṃ na
sīlaṃ. \" Na\
tāvāhaṃ imaṃ pallaṅkaṃ bhindissāmi, yāva me na anupādāya āsavehi cittaṃ
vimuccissatī\"ti\
cittaṃ paggaṇhāti padahati. Evarūpaṃ viriyasamādānaṃ vuccati vataṃ na
sīlaṃ. \'Na tāvāhaṃ\
imamhā āsanā vuṭṭhahissāmi, caṅkamā orohissāmi, vihārā nikkhamissāmi,
aḍḍhayogā\
nikkhamissāmi, pāsādā nikkhamissāmi, hammiyā nikkhamissāmi, guhāya
nikkhamissāmi,\
leṇā nikkhamissāmi, kuṭiyā nikkhamissāmi, kūṭāgārā nikkhamissāmi, aṭṭā2
nikkhamissāmi,\
māḷā nikkhamissāmi, uddaṇḍā3 nikkhamissāmi, upaṭṭhānasālāya
nikkhamissāmi,\
maṇḍapā nikkhamissāmi, rukkhamūlā nikkhamissāmi yāva me na anupādāya
āsavehi cittaṃ\
vimuccissatī\'ti cittaṃ paggaṇhāti padahati. Evarūpaṃ viriyasamādānaṃ
vuccati vataṃ na\
sīlaṃ. \'Imasmiṃ yeva pubbaṇhasamayaṃ ariyadhammaṃ āharissāmi
samāharissāmi\
adhigacchissāmi phassayissāmi4 sacchikarissāmī\'ti cittaṃ paggaṇhāti
padahati. Evarūpaṃ\
viriyasamādānaṃ vuccati vataṃ na sīlaṃ, \'imasmiṃyeva majjhantikasamayaṃ
ariyadhammaṃ\
āharissāmi samāharissāmi adhigacchissāmi phassayissāmi4
sacchikarissāmī\'ti cittaṃ\
paggaṇhāti padahati. Sāyanhasamayaṃ - purebhattaṃ pacchābhattaṃ -
purimaṃ yāmaṃ -\
majjhimaṃ yāmaṃ - pacchimaṃ yāmaṃ - kāle - juṇhe vasse - hemante - gimhe
- purime\
vayokhandhe - majjhime vayokhandhe - pacchime vayokhandhe ariyadhammaṃ
āharissāmi\
\[PTS Page 068\] \[\\q 68/\] samāharissāmi adhigacchissāmi
phassayissāmi\
sacchikarissāmī\'ti cittaṃ paggaṇhāti padahati. Evarūpampi viriyaṃ
samādānaṃ vuccati vataṃ\
na sīlaṃ. Jantūti satto naro mānavo poso puggalo jīvo jāgu5 jantu indagu
hindagu manujoti\
\'yo attano sīlavatāni jantu. \'\
\
Anānupuṭṭho va paresaṃ pāvāti - \'paresa\'nti paresaṃ khattiyānaṃ
brāhmaṇānaṃ vessānaṃ\
suddānaṃ gahaṭṭhānaṃ pabbajitānaṃ devānaṃ manussānaṃ; anānupuṭṭhoti
apuṭṭho\
apucchito ayācito anajjhesito apasādito; pāvāti attano sīlaṃ vā vataṃ vā
sīlabbataṃ vā\
pāvadati: ahamasmi sīlasampannoti vā vatasampannoti vā
sīlabbatasampannoti vā, jātiyā vā\
gottena vā kolaputtiyena vā vaṇṇapokkharatāya vā dhanena vā ajjhenena6
vā\
kammāyatanena vā sippāyatanena vā vijjāṭṭhānena vā sutena vā paṭibhāṇena
vā\
aññataraññatarena vā vatthunā, uccākulā pabbajitoti vā mahākulā
pabbajitoti vā\
mahābhogakulā pabbajitoti vā uḷārabhogakulā pabbajitoti vā, ñāto
yasassī\
sagahaṭṭhapabbajitānanti vā, lābhimhi\
cīvarapiṇḍapātasenāsanagilānappaccayabhesajjaparikkhārānanti vā,
vinayadharoti vā\
dhammakathikoti vā āraññikoti vā rukkhamūlikoti vā piṇḍapātikoti vā
paṃsukūlikoti vā\
tecīvarikoti vā sapadānacārikoti vā khalupacchābhattikoti vā nesajjikoti
vā yathāsanthatikoti\
vā, paṭhamassa jhānassa lābhīti vā dutiyassa jhānassa lābhīti vā
tatiyassa jhānassa lābhīti\
vā catutthassa jhānassa lābhīti vā ākāsānañcāyatanasamāpattiyā lābhīti
vā\
viññāṇañcāyatanasamāpattiyā lābhīti vā ākiñcaññāyatanasamāpattiyā
lābhīti vā\
nevasaññānāsaññāyatanasamāpattiyā lābhīti vā pāvadati katheti bhaṇati
dīpayati voharatīti\
\'anānupuṭṭhova paresaṃ pāvā\'.\
\
1. Napi passaṃ na nipātessaṃ - sīmu1. 2. Aḍḍhā - machasaṃ 3. Kuḍḍhā -
sīmu1, 4.\
Phusayissāmi - syā. 5. Jatu - mu11. Jātu - syā machasaṃ\
\[A\] theragāthāpāḷi - paccayattheragāthā - 312. Muditattheragāthā -
4112.\
6. Ajjhānena - sīmu. 1.\
\
\[BJT Page 96\] \[\\x 96/\]\
Anariyadhammaṃ \[PTS Page 069\] \[\\q 69/\] kusalā tamāhūti - \'
kusalā\'ti ye te\
khandhakusalā dhātukusalā āyatanakusalā paṭiccasamuppādakusalā
satipaṭṭhānakusalā\
sammappadhānakusalā iddhipādakusalā indriyakusalā balakusalā
bojjhaṅgakusalā\
maggakusalā phalakusalā nibbānakusalā; te kusalā evamāhaṃsu: anariyānaṃ
eso dhammo,\
neso dhammo ariyānaṃ, bālānaṃ eso dhammo, neso dhammo paṇḍitānaṃ,
asappurisānaṃ\
eso dhammo, neso dhammo sappurisānanti evamāhaṃsu evaṃ kathenti evaṃ
bhaṇanti evaṃ\
dīpayanti evaṃ voharantīti - anariyadhammaṃ kusalā tamāhu.\
\
Yo ātumānaṃ sayameva pāvāti - \'ātumā\' vuccati attā. Sayameva pāvāti
sayameva attānaṃ1\
pāvadati: ahamasmi sīlasampannoti vā vatasampannoti vā
sīlabbatasampannoti vā, jātiyā vā\
gottena vā kolaputtiyena vā vaṇṇapokkharatāya vā dhanena vā ajjhenena vā
sippāyatanena\
vā vijjāṭṭhānena vā sutena vā paṭibhāṇena vā aññataraññatarena vā
vatthunā, uccākulā\
pabbajitoti vā mahākulā pabbajitoti vā mahābhogakulā pabbajitoti vā
uḷārabhogakulā\
pabbajitoti vā, ñāto yasassī sagahaṭṭhapabbajitānanti vā, lābhīmhi\
cīvarapiṇḍapātasenāsanagilānappaccayabhesajjaparikkhārānanti vā,
suttantikoti vā\
vinayadharoti vā dhammakathikoti vā āraññikoti vā piṇḍapātikoti vā
pa1sukulikoti vā\
tecīvarikoti vā sapadānacārikoti vā khalupacchābhattikoti vā nesajjikoti
vā yathāsanthikoti\
vā paṭhamassa jhānassa lābhīti vā dutiyassa jhānassa lābhīti vā
tatiyassa jhānassa lābhīti vā\
catutthassa jhānassa lābhīti vā ākāsānañcāyatanasamāpattiyā lābhīti vā\
viññāṇañcāyatanasamāpattiyā lābhīti vā ākiñcaññāyatanasamāpattiyā
lābhīti vā \[PTS Page\
070\] \[\\q 70/\] nevasaññānāsaññāyatanasamāpattiyā lābhīti vā pāvadati
katheti bhaṇati\
dīpayati voharatīti yo ātumānaṃ sayameva pāvāti.\
\
Tenāha bhagavā:\
\"Yo attano sīlavatāni jantu\
Anānupuṭṭhova paresaṃ pāvā,\
Anariyadhammaṃ kusalā tamāhu\
Yo ātumānaṃ sayameva pāvā\"ti.\
\
3 - 4\
Santo ca bhikkhu abhinibbutatto\
Itihanti2 sīlesu akatthamāno,\
Tamariyadhammaṃ kusalā vadanti\
Yassussadā natthi kuhiñci loke.\
\
Santo ca bhikkhu abhinibbutattoti - \'santo\'ti rāgassa samitattā santo,
dosassa samitattā santo,\
mohassa samitattā santo, kodhassa, upanāhassa, makkhassa, palāsassa,
issāya,\
macchariyassa, māyāya, sāṭheyyassa, thambhassa, sārambhassa, mānassa,
atimānassa,\
madassa, pamādassa, sabbakilesānaṃ, sabbaduccaritānaṃ, sabbasantāpānaṃ,\
sabbākusalābhisaṃkhārānaṃ santattā samitattā vūpasamitattā vijjhātattā
nibbutattā vigatattā\
paṭippassaddhattā santo upasanto vūpasanto nibbuto paṭippassaddhoti -
santo; bhikkhūti\
sattannaṃ dhammānaṃ bhinnattā bhikkhu: sakkāyadiṭṭhi bhinnā hoti,
vicikicchā bhinnā hoti,\
sīlabbataparāmāso bhinno hoti, rāgo bhinno hoti, doso bhinno hoti, moho
bhinno hoti, māno\
bhinno hoti, bhinnāssa honti pāpakā akusalā dhammā saṃkilesikā
ponobhavikā sadarā3\
dukkhavipākā āyatiṃ jātijarāmaraṇiyā.\
\
1. Attaṃ - sa 2. Idahanti - sīmu1 1. Saddarā - sa\
\
\[BJT Page 98\] \[\\x 98/\]\
1. \"Pajjena \[PTS Page 071\] \[\\q 71/\] katena attanā (sabhiyāti
bhagavā)\
Parinibbānagato vitiṇṇakaṅkho\
Vibhavaṃ bhavaṃ ca vippahāya\
Vusitavā khīṇapunabbhavo1 sa bhikkhū\"ti - \[a\]\
\
Santo ca bhikkhu.\
\
Abhinibbutattoti - rāgassa nibbāpitattā abhinibbutatto; mohassa
nibbāpitattā abhinibbutatto;\
kodhassa, upanāhassa, makkhassa, palāsassa, issāya, macchariyassa,
māyāya, sāṭheyyassa,\
thambhassa, sārambhassa, mānassa, atimānassa, madassa, pamādassa,
sabbakilesānaṃ,\
sabbaduccaritānaṃ, sabbadarathānaṃ, sabbapariḷāhānaṃ, sabbasantāpānaṃ,\
sabbākusalābhisaṅkārānaṃ nibbāpitattā abhinibbutattoti \'santo ca
bhikkhu abhinibbutatto. \'\
\
Itihanti2 sīlesu akatthamānoti - \'itiha\'nti padasandhi padasaṃsaggo
padapāripūri.\
Akkharasamavāyo vyañjanasiliṭṭhatā padānupubbatāpetaṃ3 itihanti. Sīlesu
akatthamānoti\
idhekacco katthī hoti vikatthī4; so katthati \'ahamasmi sīlasampanno\'ti
vā \'vatasampanno\'ti\
vā \'sīlabbatasampanno\'ti vā, jātiyā vā gottena vā kolaputtiyena vā
vaṇṇapokkharatāya vā\
dhanena vā ajjhenena6 vā kammāyatanena vā sippāyatanena vā vijjāṭṭhānena
vā sutena vā\
paṭibhāṇena vā aññataraññatarena vā vatthunā, uccākulā pabbajitoti vā
mahākulā\
pabbajitoti vā mahābhogakulā pabbajitoti vā uḷārabhogakulā pabbajitoti
vā, ñāto yasassī\
sagahaṭṭhapabbajitānanti vā, lābhimhi\
cīvarapiṇḍapātasenāsanagilānappaccayabhesajjaparikkhārānanti vā,
vinayadharoti vā\
dhammakathikoti vā āraññikoti vā rukkhamūlikoti vā piṇḍapātikoti vā
paṃsukūlikoti vā\
tecīvarikoti vā sapadānacārikoti vā khalupacchābhattikoti vā nesajjikoti
vā yathāsanthatikoti\
vā, paṭhamassa jhānassa lābhīti vā dutiyassa jhānassa lābhīti vā
tatiyassa jhānassa lābhīti\
vā catutthassa jhānassa lābhīti vā ākāsānañcāyatanasamāpattiyā lābhīti
vā\
viññāṇañcāyatanasamāpattiyā lābhīti vā ākiñcaññāyatanasamāpattiyā
lābhīti vā\
nevasaññānāsaññāyatanasamāpattiyā lābhīti vā katthati vikatthati, evaṃ
na katthati na\
vikatthati, katthanā ārato virato paṭivirato nikkhanto nissaṭo
vippamutto visaññutto\
vimariyādīkatena cetasā viharatīti \'itihanti sīlesu akatthamāno\'\
Tamariyadhammaṃ kusalā vadantīti - \'kusalā\'ti ye te khandhakusalā
dhātukusalā\
āyatanakusalā paṭiccasamuppādakusalā satipaṭṭhānakusalā \[PTS Page 072\]
\[\\q 72/\]\
sammappadhānakusalā iddhipādakusalā indriyakusalā balakusalā
bojjhaṅgakusalā\
maggakusalā phalakusalā nibbānakusalā, te kusalā evaṃ vadanti:
\'ariyānaṃ eso dhammo;\
neso dhammo anariyānaṃ. Paṇḍitānaṃ eso dhammo; neso dhammo bālānaṃ.
Sappurisānaṃ\
eso dhammo; neso dhammo asappurisānanti evaṃ vadanti, evaṃ kathenti,
evaṃ bhaṇanti,\
evaṃ dīpayanti, evaṃ voharantīti \'tamariyadhammaṃ kusalā vadanti. \'\
\
1. Khīṇā punabbhavo - sīmu1. 2. Idahaṃ - pu 3. Padānupubbatānāmetaṃ -
sīmu1 4.\
Katthiko hoti vikatthiko - sīmu. 11. \[A\] suttanipāta - sabhiyasutta.\
\
\[BJT Page 100\] \[\\x 100/\]\
Yassussadā natthi kuhiñci loketi - \'yassā\'ti arahato khīṇāsavassa;
ussadāti sattussadā:\
rāgussado dosussado mohussado mānussado diṭṭhussado kilesussado
kammussado.\
Tassime ussadā natthi na saṃvijjanti nūpalabbhanti pahīnā samucchinnā
vūpasantā\
paṭippassaddhā abhabbuppattikā ñāṇagginā daḍḍhā; kuhiñcīti - kuhiñci
kimhici katthaci\
ajjhattaṃ vā bahiddhā vā ajjhattabahiddhā vā; loketi - apāyaloke
manussaloke devaloke\
khandhaloke āyatanaloketi \'yassussadā natthi kuhiñci loke\'ti.\
\
Tenāha bhagavā:\
\"Santo ca bhikkhu abhinibbutatto\
Itihanti sīlesu akatthamāno,\
Tamariyadhammaṃ kusalā vadanti\
Yassussadā natthi kuhiñci loke\"ti.\
\
3 - 5\
Pakappitā saṅkhatā yassa dhammā\
Purekkhatā santi avevadātā, 1\
Yadattanī passati ānisaṃsaṃ\
Tannissito kuppapaṭiccasantiṃ2.\
\
Pakappitā saṅkhatā yassa dhammāti - \'pakappanā\'ti dve pakappanā:
taṇhāpakappanā ca\
diṭṭhipakappanā ca - pe -\
Ayaṃ taṇhāpakappanā - pe -\
Ayaṃ diṭṭhipakappanā, imā dve pakappanā. Saṅkhatāti - saṅkhatā
visaṅkhatā abhisaṅkhatā\
\[PTS Page 073\] \[\\q 73/\] saṇṭhāpitā\'ti pi saṅkhatā, atha vā aniccā
saṅkhatā\
paṭiccasamuppannā khayadhammā vayadhammā virāgadhammā nirodhadhammāti
pi\
saṅkhatā; yassāti - diṭṭhigatikassa; dhammā vuccanti
dvāsaṭṭhidiṭṭhigatānīti \'pakappitā\
saṅkhatā yassa dhammā. \'\
\
Purekkhatā santi avevadātāti - \'purekkhatā\'3 ti dve purekkhārā:
taṇhāpurekkhāro ca\
diṭṭhipurekkhāro ca - pe -\
\
Ayaṃ diṭṭhipurekkhāro. Tassa taṇhāpurekkhāro appahīno diṭṭhipurekkhāro\
appaṭinissaṭṭho. Tassa taṇhāpurekkhārassa appahīnattā
diṭṭhipurekkhārassa\
appaṭinissaṭṭhattā so taṇhaṃ vā diṭṭhiṃ vā purato katvā carati,
taṇhādhajo taṇhāketu\
taṇhādhipateyyo, diṭṭhidhajo diṭṭhiketu diṭṭhādhipateyyo, taṇhāya vā
diṭṭhiyā vā\
parivārito caratīti purekkhatā; santīti santi saṃvijjanti atthi
upalabbhanti; avevadātāti\
avevadātā avodātā aparisuddhā saṃkiliṭṭhā saṃkilesikāti \'purekkhatā
santi avevadātā. \'\
\
1. Avivadātā - su. \[PTS\] 2. Santi - sīmu1, 3. Purekkhārā - katthaci.\
\
\[BJT Page 102\] \[\\x 102/\]\
Yadattani passati ānisaṃsanti \' yadattanī\'ti yaṃ attani; attā vuccati
diṭṭhigataṃ. Attano\
diṭṭhiyā dve ānisaṃse passati: diṭṭhadhammikañca ānisaṃsaṃ
samparāyikañca ānisaṃsaṃ.\
Katamo diṭṭhiyā diṭṭhadhammiko ānisaṃso? Yaṃdiṭṭhiko satthā hoti,
taṃdiṭṭhikā sāvakā\
honti. Taṃdiṭṭhikaṃ satthāraṃ sāvakā sakkaronti garukaronti mānenti
pūjenti apacitiṃ\
karonti labhati ca tato nidānaṃ
cīvarapiṇḍapātasenāsanagilānapaccayabhesajjaparikkhāraṃ.\
Ayaṃ diṭṭhiyā diṭṭhadhammiko ānisaṃso. Katamo diṭṭhiyā samparāyiko
ānisaṃso? Ayaṃ\
diṭṭhi alaṃ nāgattāya vā supaṇṇattāya vā yakkhattāya vā asurattāya vā
gandhabbattāya vā\
mahārājattāya vā indattāya vā brahmattāya vā devattāya vā, ayaṃ diṭṭhi
alaṃ \[PTS Page 074\]\
\[\\q 74/\] suddhiyā visuddhiyā parisuddhiyā muttiyā vimuttiyā
parimuttiyā, imāya\
diṭṭhiyā sujjhanti visujjhanti parisujjhanti muccanti vimuccanti
parimuccanti; imāya diṭṭhiyā\
sujjhissāmi visujjhissāmi parisujjhissāmi muccissāmi vimuccissāmi
parimuccissāmīti āyatiṃ\
phalapāṭikaṅkhī hoti. Ayaṃ diṭṭhiyā samparāyiko ānisaṃso. Attano
diṭṭhiyā ime dve\
ānisaṃse passati dakkhati oloketi nijjhāyati upaparikkhatīti \'yadattani
passati ānisaṃsaṃ\'.\
\
\
Taṃnissito kuppapaṭiccasantinti - tisso santiyo: accantasanti
tadaṅgasanti sammutisanti. 1\
Katamā accantasanti? Accantasanti vuccati amataṃ nibbānaṃ yo so
sabbasaṅkhārasamatho\
sabbūpadhipaṭinissaggo taṇhakkhayo virāgo nirodho nibbānaṃ. Ayaṃ
accantasanti. Katamā\
tadaṅgasanti? Paṭhamajjhānaṃ samāpannassa nīvaraṇā santā honti,
dutiyajjhānaṃ\
samāpannassa vitakkavicārā santā honti, tatiyajjhānaṃ samāpannassa pīti
santā hoti,\
catutthajjhānaṃ samāpannassa sukhadukkhā santā honti, ākāsānañcāyatanaṃ
samāpannassa\
rūpasaññā paṭighasaññā nānattasaññā santā honti, viññāṇañcāyatanaṃ
samāpannassa\
ākāsānañcāyatanasaññā santā hoti, ākiñcaññāyatanaṃ samāpannassa
viññāṇañcāyatanasaññā\
santā hoti nevasaññānāsaññāyatanaṃ samāpannassa ākiñcaññāyatanasaññā
santā hoti, ayaṃ\
tadaṅgasanti. Katamā sammutisanti? Sammutisanti2 vuccanti dvāsaṭṭhi
diṭṭhigatāni, (imā)\
diṭṭhisantiyo. Api ca sammutisanti imasmiṃ atthe adhippetā santīti. Taṃ
\[PTS Page 075\] \[\\q\
75/\] nissito kuppapaṭiccasantinti kuppasantiṃ pakuppasantiṃ
eritasantiṃ3 sameritasantiṃ\
calitasantiṃ ghaṭṭitasantiṃ kappitasantiṃ pakappitasantiṃ aniccaṃ
saṅkhataṃ4\
paṭiccasamuppannaṃ khayadhammaṃ vayadhammaṃ virāgadhammaṃ
nirodhadhammaṃ,\
santiṃ nissito assito allīno upagato ajjhosito adhimuttoti tannissito
kuppapaṭiccasantiṃ\'.\
\
1. Sammatisanti - syā 2 sammutisantiyo - sīmu. 11 3. Paritasanti - sa.
4. Asaṅkhataṃ - sīmu.\
1.\
\
\[BJT Page 104\] \[\\x 104/\]\
Tenāha bhagavā:\
\
\"Pakappitā saṅkhatā yassa dhammā\
Purekkhatā santi avevadātā,\
Yadattanī passati ānisaṃsaṃ\
Tannissito kuppapaṭiccasanti\" nti.\
\
3 - 6\
Diṭṭhinivesā na hi svātivattā1\
Dhammesu niccheyya samuggahītaṃ,\
Tasmā naro tesu nivesanesu\
Nirassati2 ādiyaticca3 dhammaṃ.\
\
Diṭṭhinivesā na hi svātivattāti - \'diṭṭhinivesā\'ti \'sassato loko,
idameva saccaṃ,\
moghamañña\'nti abhinivesaparāmāso diṭṭhinivesanaṃ. \'Asassato loko,
antavā loko, anantavā\
loko, taṃ jīvaṃ taṃ sarīraṃ, aññaṃ jīvaṃ aññaṃ sarīraṃ, hoti tathāgato
parammaraṇā, na\
hoti tathāgato parammaraṇā, hoti ca na ca hoti tathāgato parammaraṇā,
neva hoti na na\
hoti tathāgato parammaraṇā, idameva saccaṃ, moghamañña\'nti
abhinivesaparāmāso\
diṭṭhinivesananti diṭṭhinivesā; na hi svātivattāti - diṭṭhinivesā na hi
svātivattā, 1 \[PTS Page\
076\] \[\\q 76/\] durativattā duttarā duppatarā dussamatikkamā
dubbītivattāti\
\'diṭṭhinivesā na hi svātivattā. \'\
\
Dhammesu niccheyya samuggahītanti - \'dhammesū\'ti dvāsaṭṭhi
diṭṭhigatesu; niccheyyāti\
nicchinitvā vinicchinitvā4 vicinitvā pavicinitvā tulayitvā tīrayitvā
vibhāvayitvā vibhūtaṃ\
katvā; samuggahītanti nivesanesu odhiggāho bilaggāho varaggāho
koṭṭhāsaggāho\
uccayaggāho samuccayaggāho, idaṃ saccaṃ tacchaṃ tathaṃ bhūtaṃ
yathāsabhāvaṃ5\
aviparītaṃ gahitaṃ parāmaṭṭhaṃ abhiniviṭṭhaṃ ajjhositaṃ adhimuttanti -
dhammesu\
niccheyya samuggahītaṃ.\
\
Tasmā naro tesu nivesanesūti - \'tasmā\'ti - tasmā taṃkāraṇā
taṃhetutappaccayā tannidānā;\
naroti satto naro mānavo poso puggalo jīvo jāgu6 jantu indagu hindagu
manujo; tesu\
nivesanesūti - tesu diṭṭhinivesanesūti \'tasmā naro tesu nivesanesu. \'\
\
1. Samātivattā - sīmu1. Machasaṃ. Sa. 2. Nidassati - syā. \[PTS\] 3.
Ādiyati ca. \[PTS\] 4.\
Nicinitvā vicchinitvā \'ti pi pāṭho. 5. Yathāvaṃ - sa. 6. Jatu - sīmu.
11. Jātu - syā.\
\
\[BJT Page 106\] \[\\x 106/\]\
Nirassati1 ādiyaticca2 dhammanti - \' nirassatī\'ti dvīhi kāraṇehi
nirassati: paravicchindanāya\
vā nirassati, anabhisambhuṇanto vā nirassati. Kathaṃ paravicchindanāya
vā nirassati? Paro\
vicchindeti, so satthā na sabbaññū, dhammo na svākkhāto, gaṇo na
supaṭipanno, diṭṭhi na\
bhaddikā paṭipadā na supaññattā, maggo na niyyāniko, natthettha3 suddhi
vā visuddhi vā\
parisuddhi vā mutti vā vimutti vā parimutti vā, natthettha sujjhanti vā
visujjhanti vā\
parisujjhanti vā muccanti vā vimuccanti vā parimuccanti vā, hīnā nihīnā
omakā lāmakā\
chattakā4 parittāti evaṃ paro vicchindeti. Evaṃ vicchindiyamāno
satthāraṃ nirassati,\
dhammakkhānaṃ \[PTS Page 077\] \[\\q 77/\] nirassati, gaṇaṃ nirassati,
diṭṭhiṃ nirassati,\
paṭipadaṃ nirassati, dhammakkhānaṃ nirassati, gaṇaṃ nirassati, diṭṭhiṃ
nirassati, paṭipadaṃ\
nirassati, maggaṃ nirassati, evaṃ paravicchindanāya nirassati. Kathaṃ
anabhisambhūṇanto\
nirassati? Sīlaṃ anabhisambhūṇanto sīlaṃ nirassati, vataṃ
anabhisambhūṇanto vataṃ\
nirassati, sīlabbataṃ anabhisambhūṇanto sīlabbataṃ nirassati. Ādiyaticca
dhammanti\
satthāraṃ gaṇhāti, dhammakkhānaṃ gaṇhāti, gaṇaṃ gaṇhāti diṭṭhiṃ gaṇhāti,
paṭipadaṃ\
gaṇhāti, maggaṃ gaṇhāti parāmasati abhinivisatīti \'nirassati ādiyaticca
dhammaṃ. \'\
\
Tenāha bhagavā:\
\"Diṭṭhinivesā na hi svātivattā\
Dhammesu niccheyya samuggahītaṃ,\
Tasmā naro tesu nivesanesu\
Nirassatī1 ādiyaticca2 dhamma\"nti.\
\
3 - 7\
\
Dhonassa hi natthi kuhiñca loke\
Pakappitā diṭṭhi bhavābhavesu,\
Māyañca mānañca pahāya dhono\
Sa kena gaccheyya anūpayo so.\
\
Dhonassa hi natthi kuhiñci loke pakappitā diṭṭhi bhavābhavesūti
\'dhono\'ti dhonā vuccati\
paññā, yā paññā pajānanā vicayo pavicayo dhammavicayo sallakkhaṇā
upalakkhaṇā\
paccupalakkhaṇā paṇḍiccaṃ kosallaṃ nepuññaṃ vebhavyā cintā upaparikkhā
bhūrī medhā\
pariṇāyikā vipassanā sampajaññaṃ patodo paññā paññindriyaṃ paññābalaṃ
paññāsatthaṃ\
paññāpāsādo paññāāloko paññāobhāso paññāratanaṃ amoho dhammavicayo
sammādiṭṭhi.\
\[A\] kiṃ kāraṇā dhonā vuccati paññā?\
\
1. Nidassati - syā, \[PTS\]. 2. Ādiyatica \[PTS\]. 3. Na tattha - syā.
\[PTS\] 4. Jatukkā - sīmu. 11.\
\[PTS\]\
A dhammasaṅgaṇi cittuppādakaṇḍa.\
\
\[BJT Page 108. \[\\x 108/\] \]\
Tāya1 paññāya kāyaduccaritaṃ \[PTS Page 078\] \[\\q 78/\] dhutañca
dhotañca sandhotañca\
niddhotañca, vacīduccaritaṃ dhutañca dhotañca sandhotañca niddhotañca,
manoduccaritaṃ\
dhutañca dhotañca sandhotañca niddhotañca, rāgo dhuto ca dhoto ca
sandhoto ca niddhoto\
ca, doso moho kodho upanāho - makkho - palāso dhuto ca dhoto ca sandhoto
ca niddhoto\
ca, issā dhutā ca dhotā ca sandhotā ca niddhotā ca, sāṭheyyaṃ dhutañca
dhotañca\
sandhotañca niddhotañca, thambho dhuto ca dhoto ca sandhoto ca niddhoto
ca, sārambho\
- māno atimāno - mado - pamādo dhuto ca dhoto ca sandhoto ca niddhoto
ca, sabbe kilesā\
- sabbe duccaritā - sabbe darathā - sabbe pariḷāhā sabbe santāpā -
sabbākusalābhisaṅkhārā\
dhutā ca dhotā ca sandhotā ca niddhotā ca. Taṃ kāraṇā dhonā vuccati
paññā. Atha vā\
sammādiṭṭhiyā micchādiṭṭhi dhutā ca dhotā ca sandhotā ca niddhotā ca,
sammāsaṅkappena\
micchāsaṅkappo dhuto ca dhoto ca sandhoto ca niddhoto ca, sammāvācāya
micchāvācā\
dhutā ca dhotā ca sandhotā ca niddhotā ca, sammāsaṅkappena
micchāsaṅkappo dhuto ca\
dhoto ca sandhoto ca niddhoto ca, sammākammantena micchākammanto dhuto
ca -\
sammāājīvena micchāājīvo dhuto ca sammāvāyāmena micchāvāyāmo dhuto ca
sammāsatiyā\
micchāsati dhutā ca sammāsamādhinā micchāsamādhi dhuto ca dhoto ca
sandhoto ca\
niddhoto ca sammāñāṇena micchāñāṇaṃ dhutañca sammāvimuttiyā
micchāvimutti dhutā\
ca dhotā ca sandhotā ca niddhotā ca. Atha vā ariyena aṭṭhaṅgikena
maggena sabbe kilesā\
sabbe duccaritā sabbe darathā sabbe pariḷāhā sabbe santāpā
sabbākusalābhisaṅkhārā dhutā\
ca dhotā ca sandhotā ca niddhotā ca. Arahā imehi dhoniyehi2 dhammehi
upeto samupeto\
upagato samupagato upapanno samupapanno samannāgato, tasmā arahā dhono.
So\
dhutarāgo dhutapāpo dhutakileso dhutapariḷāhoti \'dhono\'.\
\
Kuhiñcīti - kuhiñci kimhici katthaci ajjhattaṃ vā bahiddhā vā
ajjhattabahiddhā vā; loketi -\
apāyaloke manussaloke devaloke khandhaloke dhātuloke āyatanaloke.
Pakappitāti3 dve\
pakappanā: taṇhāpakappanā \[PTS Page 079\] \[\\q 79/\] ca
diṭṭhipakappanā ca\
- Pe -\
Ayaṃ diṭṭhipakappanā. Bhāvābhavesūti - bhavābhave kammabhave
punabbhave,\
kāmabhave kammabhave kāmabhave punabbhave, rūpabhave kammabhave
rūpabhave\
punabbhave, arūpabhave kammabhave arūpabhave punabbhave punappuna4bhave\
punappunagatiyā punappunauppattiyā punappunapaṭisandhiyā\
punappunaattabhāvābhinibbattiyā; \" dhonassa hi natthi kuhiñci loke
pakappitā diṭṭhi\
bhavābhavesū\"ti - dhonassa kuhiñci loke bhavābhavesu ca kappitā
abhisaṃkhatā saṇṭhapitā\
diṭṭhi natthi na santi na saṃvijjanti nupalabbhanti pahīnā samucchinnā
vūpasantā\
paṭippassaddhā abhabbuppattikā ñāṇagginā daḍḍhāti \'dhonassa hi natthi
kuhiñci loke\
pakappitā diṭṭhi bhavābhavesu.\
\
1. Yāya - sīmu1, 2 dhoneyehi - sīmu. 11. Pa syā \[PTS\]\
. 3. Pakappanāti - syā. 4. Punappunaṃ - syā, sa.\
\
\[BJT Page 110\] \[\\x 110/\]\
\
Māyañca mānañca pahāya dhonoti - māyā vuccati vañcanikā cariyā;
idhekacco kāyena\
duccaritaṃ caritvā vācāya1 duccaritaṃ caritvā manasā duccaritaṃ caritvā
tassa\
paṭicchādanahetu2 pāpikaṃ icchaṃ paṇidahati: mā maṃ jaññāti icchati. Mā
maṃ jaññāti\
saṃkappeti. Ma maṃ jaññāti vācaṃ bhāsati. Mā maṃ jaññāti kāyena
parakkamati. Yā evarūpā\
māyā māyāvitā accayā3 vañcanā nikati nikiiṇā4 pariharaṇā guhanā
pariguhanā chādanā\
paricchādanā anuttānīkammaṃ anāvikammaṃ vocchādanā pāpakiriyā, ayaṃ
vuccati māyā.\
\[A\] mānoti ekavidhena māno: yā cittassa unnati; duvidhena māno:
attukkaṃsanamāno\
paravambhanamāno; tividhena māno: seyyohamasmīti māno sadisohamasmīti
māno \[PTS\
Page 080\] \[\\q 80/\] hīnohamasmīti māno; catubbidhena māno: lābhena
mānaṃ janeti,\
yasena mānaṃ janeti, pasaṃsāya mānaṃ janeti, sukhena mānaṃ janeti;
pañcavidhena māno:\
lābhī\'mhi manāpikānaṃ rūpānanti mānaṃ janeti, lābhī\'mhi manāpikānaṃ
saddānaṃ -\
gandhānaṃ - rasānaṃ phoṭṭhabbānanti mānaṃ janeti; chabbidhena māno:
cakkhusampadāya\
mānaṃ janeti, sotasampadāya ghānasampadāya - jivhāsampadāya
kāyasampadāya -\
manosampadāya mānaṃ janeti; sattavidhena māno: māno atimāno mānātimāno
omāno\
adhimāno asmimāno micchāmāno; aṭṭhavidhena māno: lābhena mānaṃ janeti,
alābhena\
omānaṃ janeti, yasena mānaṃ janeti, ayasena omānaṃ janeti, pasaṃsāya
mānaṃ janeti,\
nindāya omānaṃ janeti, sukhena mānaṃ janeti, dukkhena omānaṃ janeti;
navavidhena māno:\
seyyassa seyyohamasmīti māno, seyyassa sadisohamasmīti māno, seyyassa
hīnohamasmīti\
māno, sadisassa seyyohamasmīti māno, sadisassa sadisohamasmīti māno,
sadisassa\
hīnohamasmīti māno, hīnassa seyyohamasmīti māno, hīnassa sadisohamasmīti
māno,\
hīnassa hīnohamasmīti māno, dasavidhena māno: idhekacco mānaṃ janeti
jātiyā vā gottena\
vā kolaputtiyena vā vaṇṇapokkharatāya vā dhanena vā ajjhenena vā
kammāyatanena vā\
sippāyatanena vā vijjāṭṭhānena vā sutena vā paṭibhāṇena vā
aññataraññatarena vā\
vatthunā. Yo evarūpo māno maññanā maññitattaṃ unnati unnāmo dhajo
sampaggāho\
ketukamyatā cittassa, ayaṃ vuccati māno. \[A\]\"māyañca mānañca pahāya
dhono\"ti - dhono\
māyañca mānañca pahāya pajahitvā vinodetvā vyantīkaritvā anabhāvaṃ
gametvāti \'māyañca\
mānañca pahāya dhono. \'\
\
1. Vacasā - syā. 2. Tappaṭicchādanahetu - sa. 3. Accasarā - syā.
Machasaṃ 4. Kiraṇā - sīmu1\
\[a\] vibhaṅgapāḷi - khuddakavatthuvibhaṅga.\
\
\[BJT Page 112. \[\\x 112/\] \]\
Sa kena gaccheyya anupayo soti - \'upayā\'ti dve upayā: taṇhāupayo ca
diṭṭhiupayo ca - pe\
- ayaṃ taṇhūpayo. Pe - ayaṃ diṭṭhūpayo. Tassa taṇhūpayo pahīno, \[PTS
Page 081\] \[\\q 81/\]\
diṭṭhūpayo paṭinissaṭṭho. Taṇhūpayassa pahīnattā diṭṭhūpayassa
paṭinissaṭṭhattā\
anupayo puggalo kena rāgena gaccheyya? Kena dosena gaccheyya kena mohena
gaccheyya?\
Kena mānena gaccheyya? Kāya diṭṭhiyā gaccheyya? Kena uddhaccena
gaccheyya? Kāya\
vicikicchāya gaccheyya? Kehi anusayehi gaccheyya? Rattoti vā duṭṭhoti vā
mūḷhoti vā\
vinibaddhoti vā parāmaṭṭhoti vā vikkhepagatoti1 vā thāmagatoti vā? Te
abhisaṅkhārā\
pahīnā. Abhisaṅkhārānaṃ pahīṇattā gatiyā2 kena gaccheyya nerayikoti vā\
tiracchānayonikoti vā pettivisayikoti vā manussoti vā devoti vā rūpīti
vā arūpīti vā saññīti\
vā asaññīti vā nevasaññīnāsaññīti vā, so hetu natthi, paccayo natthi,
kāraṇaṃ natthi, yena\
gaccheyyāti \'sa kena gaccheyya anūpayo so. \'\
\
Tenāha bhagavā:\
\"Dhonassa hi natthi kuhiñci loke\
Pakappitā diṭṭhi bhavābhavesu,\
Māyañca mānañca pahāya dhono\
Sa kena gaccheyya anūpayo so\"ti.\
\
3 - 8\
\
Upayo hi dhammesu upeti vādaṃ\
Anupayaṃ kena kathaṃ vadeyya\
Attaṃ nirattaṃ na hi tassa atthi\
Adhosi so diṭṭhimidheva sabbaṃ3.\
\
Upayo hi dhammesu upeti vādanti - \'upayo\'ti dve upayā: taṇhūpayo ca
diṭṭhūpayo ca - pe\
-\
\
Ayaṃ diṭṭhūpayo. Tassa taṇhūpayo appahīno, diṭṭhūpayo appaṭinissaṭṭho.
Taṇhūpayassa\
appahīnattā diṭṭhūpayassa appaṭinissaṭṭhattā dhammesu vādaṃ upeti:
rattoti vā duṭṭhoti\
vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṃ
\[PTS Page 082\]\
\[\\q 82/\] gatoti vā thāmagatoti vā. Te abhisaṅkhārā appahīnā.
Abhisaṅkhārānaṃ\
appahīnattā gatiyā vādaṃ upeti: nerayikoti vā tiracchānayonikoti vā
pettivisayikoti vā\
manussoti vā devoti vā rūpīti vā arūpīti vā saññīti vā asaññīti vā
nevanaññīnāsaññīti vā\
vādaṃ upeti upagacchati gaṇhāti parāmasati abhinivisatīti \'upayo hi
dhammesu upeti\
vādaṃ. \'\
\
1. Aniṭṭhagato - manupa. 2. Gatiyā paraṃ - sīmu1. Gatiyo - sīmu11. 3.
Sabbā - sīmu 1. Sa.\
\[BJT Page 114\] \[\\x 114/\]\
Anūpayaṃ kena kathaṃ vadeyyāti - \'upayāti\' dve upayā: taṇhūpayo ca
diṭṭhūpayo ca - pe -\
Ayaṃ diṭṭhūpayo. Tassa taṇhūpayo pahīno diṭṭhūpayo paṭinissaṭṭho.
Taṇhūpayassa\
pahīnattā diṭṭhūpayassa paṭinissaṭṭhattā anūpayaṃ puggalaṃ kena rāgena
vadeyya? Kena\
dosena vadeyya? Kena mohena vadeyya? Kena mānena vadeyya? Kāya diṭṭhiyā
vadeyya?\
Kena uddhaccena vadeyya? Kāya vicikicchāya vadeyya? Kehi anusayehi
vadeyya rattoti vā\
duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā
aniṭṭhaṃ gatoti1\
vā thāmagatoti vā? Te abhisaṅkhārā pahīnā. Abhisaṅkhārānaṃ pahīnattā
gatiyā2 kena\
vadeyya nerayikoti vā tiracchānayonikoti vā pettivisayikoti vā manussoti
vā devoti vā rūpīti\
vā arūpīti vā saññīti vā asaññīti vā nevasaññīnāsaññīti vā, so hetu
natthi, paccayo natthi,\
kāraṇaṃ natthi, yena3 vadeyya katheyya bhaṇeyya dīpayeyya vohareyyā ti
\'anūpayaṃ kena\
kathaṃ vadeyya. \'\
\
Attaṃ nirattaṃ na hī tassa atthīti - \'attā\'ti sassatadiṭṭhi4 natthi;
nirattāti - muñcitabbaṃ\
natthi. Yassatthi gahitaṃ, tassatthi muñcitabbaṃ; yassatthi muñcitabbaṃ,
tassatthi gahitaṃ;\
gahaṇa5muñcanā samatikkanto 6 arahā vuddhiparihānivītivatto. So
vutthavāso\
ciṇṇacaraṇo gataddho gatadiso. Jātimaraṇasaṃsāro natthi tassa
punabbhavoti \'attaṃ\
nirattaṃ na hi tassa atthi. \'\
\
Adhosi \[PTS Page 083\] \[\\q 83/\] so diṭṭhimidheva sabbanti - tassa
dvāsaṭṭhi\
diṭṭhigatāni pahīnāni samucchinnāni vupasantāni paṭippassaddhāni
abhabbuppattikāni\
ñāṇagginā daḍḍhāni. So sabbaṃ diṭṭhigataṃ idheva adhosi dhuni7 sandhuni
niddhuni\
pajahi vinodesi vyantiṃ akāsi anabhāvaṃ gamesīti \'adhosi so
diṭṭhimidheva sabba\'nti.\
\
Tenāha bhagavā:\
\
\"Upayo hi dhammesu upeti vādaṃ\
Anūpayaṃ kena kathaṃ vadeyya,\
Attaṃ nirattaṃ na hi tassa atthi\
Adhosi so diṭṭhimidheva sabba\"nti.\
\
Duṭṭhaṭṭhakasuttaniddeso tatiyo.\
\
1. Aniṭṭhāgato - manupa. 2. Gatiyā paraṃ - sīmu. 1 Gatiyo - sīmu11. 3.
Kena - sīmu1. 4.\
Attānudiṭṭhi - mu. 1 Machasaṃ. 5. Gahaṇaṃ - samu1. Machasaṃ 6.
Samatikkamanto -\
manupa. 7. Diṭṭhi dhuni - sīmu1.\
\
\[BJT Page 116\] \[\\x 116/\]\
\
4.\
Suddhaṭṭhakasuttaniddeso\
\
Atha suddhaṭṭhakasuttaniddeso vuccati\*\
\
4 - 1\
\
Passāmi \[PTS Page 084\] \[\\q 84/\] suddhaṃ paramaṃ arogaṃ\
Diṭṭhena saṃsuddhi narassa hoti,\
Vābhijānaṃ1 paramanti ñatvā\
Suddhānupassī pacceti ñāṇaṃ.\
\
Passāmi suddhaṃ paramaṃ āroganti - \'passāmi suddha\'nti passāmi
suddhaṃ, dakkhāmi\
suddhaṃ, olokemi suddhaṃ, nijjhāyāmi suddhaṃ, upaparikkhāmi suddhaṃ;
paramaṃ\
aroganti - paramaṃ ārogyappattaṃ2 khemappattaṃ tāṇappattaṃ lenappattaṃ
saraṇappattaṃ\
abhayappattaṃ accutappattaṃ nibbānappattanti \'passāmi suddhaṃ paramaṃ
arogaṃ. \'\
\
Diṭṭhena saṃsuddhi narassa hotīti - cakkhuviññānena3 rūpadassanena
narassa suddhi\
visuddhi parisuddhi mutti vimutti parimutti hoti; naro sujjhati
visujjhati parisujjhati muccati\
vimuccati parimuccatīti \'diṭṭhena saṃsuddhi narassa hoti. \'\
\
Evābhijānaṃ paramanti ñatvāti - evaṃ abhijānanto ājānanto vijānanto
paṭivijānanto\
paṭivijjhanto idaṃ paramaṃ aggaṃ4 seṭṭhaṃ viseṭṭhaṃ pāmokkhaṃ uttamaṃ
pavaranti ñatvā\
jānitvā tulayitvā vibhāvayitvā vibhūtaṃ katvāti \'evābhijānaṃ paramanti
ñatvā. \'\
\
Suddhānupassī \[PTS Page 085\] \[\\q 85/\] pacceti ñāṇanti - yo suddhaṃ
passati, so\
suddhānupassī; pacceti ñāṇanti - cakkhuviññāṇaṃ rūpadassane na ñāṇanti
pacceti, maggoti\
pacceti, patho\'ti pacceti, niyyānanti5 paccetīti \'suddhānupassī
pacceti ñāṇa\'nti.\
Tenāha bhagavā:\
\
\"Passāmi suddhaṃ paramaṃ aroga1\
Diṭṭhena saṃsuddhi narassa hoti,\
Evābhijānaṃ paramanti ñatvā\
Suddhānupassī pacceti ñāṇa\"nti.\
\
\*Na dissate \'yaṃ pāṭho kesuci potthakesu. 1. Etābhijānaṃ - su 2.
Arogappattaṃ - machasaṃ\
3. Cakkhuviññāṇaṃ - sīmu1 4. Taṃ aggaṃ - sīmu11. 5. Nīyāṇanti -
\[PTS.\]\
\
\[BJT Page 118\] \[\\x 118/\]\
4 - 2\
Diṭṭhena ce suddhi narassa hoti\
Ñāṇena vā so pajahāti dukkhaṃ,\
Aññena so sujjhati sopadhīko\
Diṭṭhi hi naṃ pāva tathā vadānaṃ.\
\
Diṭṭhena ce suddhi narassa hotīti - cakkhuviññāṇena1 rūpadassanena ce
narassa suddhi\
visuddhi parisuddhi mutti vimutti parimutti hoti, naro sujjhati
visujjhati parisujjhati,\
muccati vimuccati parimuccatīti \'diṭṭhena ce suddhi narassa hoti. \'\
\
Ñāṇena vā so pajahāti dukkhanti - cakkhuviññāṇena1 rūpadassanena ce nare
jātidukkhaṃ\
pajahāti, 2 jarādukkhaṃ pajahāti, vyādhidukkhaṃ pajahāti, maraṇadukkhaṃ
pajahāti,\
sokaparidevadukkhadomanassūpāyāsadukkhaṃ pajahātīti \'ñāṇena va so
pajahāti dukkhaṃ.\
\'\
\
Aññena so sujjhati sopadhīkoti - aññena asuddhi maggena
micchāpaṭipadāya\
aniyyāṇikapathena aññatra satipaṭṭhānehi aññatra sammappadhānehi aññatra
iddhipādehi\
aññatra indriyehi aññatra balehi aññatra bojjhaṅgehi aññatra ariyā
aṭṭhaṅgikamaggā3 naro\
sujjhati visujjhati parisujjhati \[PTS Page 086\] \[\\q 86/\] muccati
(vimuccati) parimuccati;\
sopadhikoti sarāgo sadoso samoho samāno sataṇho sadiṭṭhi sakileso
saupādānoti \'aññena\
so sujjhati sopadhīko\'.\
\
Diṭṭhi hi naṃ pāva tathā vadānanti - sā ca diṭṭhi naṃ puggalaṃ pāvadati:
\'iti ca yaṃ puggalo\
micchādiṭṭhiko viparītadassano\'ti; tathā vadānanti - tathā vadantaṃ
kathentaṃ bhaṇantaṃ\
dīpayantaṃ voharantaṃ, \'sassato loko idameva saccaṃ moghamañña\'nti
tathā vadantaṃ\
kathentaṃ bhaṇantaṃ dīpayantaṃ voharantaṃ, \'asassato loko, antavā loko,
anantavā loko,\
taṃ jīvaṃ taṃ sarīraṃ, aññaṃ jīvaṃ aññaṃ sarīraṃ, hoti tathāgato
parammaraṇā, na hoti\
tathāgato parammaraṇā, hoti ca na ca hoti tathāgato parammaraṇā, neva
hoti na na hoti\
tathāgato parammaraṇā idameva saccaṃ moghamañña\'nti tathā vadantaṃ
kathentaṃ\
bhaṇantaṃ dīpayantaṃ voharantanti \'diṭṭhi hi naṃ pāva tathāvadānaṃ\'.\
\
Tenāha bhagavā:\
\
\"Diṭṭhena ce suddhi narassa hoti\
Ñāṇena vā so pajahāti dukkhaṃ,\
Aññena so sujjhati sopadhīko\
Diṭṭhī hi naṃ pāva tathā vadāna\"nti.\
\
1. Cakkhuviññāṇaṃ - sīmu1 machasaṃ 2 pajahati - sīmu11 3.
Aṭṭhaṅgikamaggena - syā\
\
\[BJT Page 120\] \[\\x 120/\]\
4 - 3\
Na brāhmaṇo aññato suddhimāha\
Diṭṭhe sute sīlavate1 mute vā,\
Puññe ca pāpe ca anūpalitto\
Attañjaho nayidha pakubbamāno.\
\
Na brāhmaṇo aññato suddhimāha diṭṭhe sute sīlavate mute vāti nā\'ti
paṭikkhepo;\
brāhmaṇoti sattannaṃ dhammānaṃ bāhitattā brāhmaṇo: sakkāyadiṭṭhi bāhitā
hoti,\
vicikicchā bāhitā hoti, sīlabbataparāmāso bāhito hoti, \[PTS Page 087\]
\[\\q 87/\] rāgo\
bāhito hoti, doso bāhito hoti, moho bāhito hoti, māno bāhito hoti,
bāhitāssa honti pāpakā\
akusalā dhammā saṃkilesikā ponobhavikā sadarā dukkhavipākā āyatiṃ
jātijarāmaraṇīyā.\
\
1. \" Bāhetvā sabbapāpakāni (sabhiyāti bhagavā)\
Vimalo sādhu samāhito ṭhitatto,\
Saṃsāramaticca kevalī so\
Asito tādī pavuccate sa brahmā\". \[A\]\
\
Na brāhmaṇo aññato suddhimāhāti - brāhmaṇo aññena asuddhimaggena\
micchāpaṭipadāya aniyyāṇakapathena aññatra satipaṭṭhānehi aññatra
sammappadhānehi\
aññatra iddhipādehi aññatra indriyehi aññatra balehi aññatra bojjhaṅgehi
aññatra ariyena\
aṭṭhaṅgikena maggena suddhiṃ visuddhiṃ parisuddhiṃ muttiṃ vimuttiṃ
parimuttiṃ nāha na\
katheti na bhaṇati na dīpayati na voharatīti \'na brāhmaṇo aññato
suddhimāha. \'\
\
Diṭṭhe sute sīlavate mute vāti - santeke samaṇabrāhmaṇā diṭṭhasuddhikā2
te ekaccānaṃ\
rūpānaṃ dassanaṃ maṅgalaṃ paccenti. Ekaccānaṃ rūpānaṃ dassanaṃ amaṅgalaṃ
paccenti.\
\
Katamesaṃ rūpānaṃ dassanaṃ maṅgalaṃ paccenti? Te kālato vuṭṭhahitvā
abhimaṅgalagatāni\
rūpāni passanti: caṭaka3sakuṇaṃ passanti. Phussabeluvalaṭṭhiṃ4 passanti.
Gabbhinitthiṃ\
passanti kumārakaṃ khandhe āropetvā gacchantaṃ passanti. Puṇṇaghaṭaṃ
passanti.\
Rohitamacchaṃ passanti. Ājaññaṃ passanti. Ājaññarathaṃ passanti. Usabhaṃ
\[PTS Page 08\]\
\[\\q 8/\] passanti. Gokapilaṃ passanti. Evarūpānaṃ rūpānaṃ dassanaṃ
maṅgalaṃ paccenti.\
\
Katamesaṃ rūpānaṃ dassanaṃ amaṅgalaṃ paccenti? Palālapuñjaṃ passanti
takkaghaṭaṃ\
passanti rittaghaṭaṃ passanti. Naṭaṃ passanti. Naggasamaṇaṃ passanti.
Kharaṃ passanti.\
Kharayānaṃ passanti. Ekayuttayānaṃ passanti. Kāṇaṃ passanti. Kuṇiṃ
passanti. Khañjaṃ\
passanti. Pakkhahataṃ passanti. Jiṇṇakaṃ passanti. Byādhitaṃ5 passanti.
Mataṃ passanti.\
Evarūpānaṃ rūpānaṃ dassanaṃ amaṅgalaṃ paccenti.\
\
Ime te6 samaṇabrāhmaṇā diṭṭhasuddhikā. 2 Te diṭṭhena suddhiṃ visuddhiṃ
parisuddhiṃ\
muttiṃ vimuttiṃ parimuttiṃ paccenti.\
\
1. Sīlabbate - samu1. 2. Diṭṭhisuddhikā - sīmu1. Sa. Machasaṃ 3. Vāta -
syā. Cātaka sīmu1\
4. Veluvalaṭṭhaṃ - syā. Machasaṃ. 5. Byādhikaṃ - sīmu1. Syā machasaṃ. 6.
Iccete - syā.\
Machasaṃ\
\[A\] suttanipāta - sahiyasutta.\
\
\[BJT Page 122\] \[\\x 122/\]\
Santeke samaṇabrāhmaṇā sutasuddhikā. Te ekaccānaṃ saddānaṃ savaṇaṃ
maṅgalaṃ\
paccenti. Ekaccānaṃ saddānaṃ savaṇaṃ amaṅgalaṃ paccenti.\
\
Katamesānaṃ saddānaṃ savaṇaṃ maṅgalaṃ paccenti? Te kālato vuṭṭhahitvā\
abhimaṅgalagatāni saddāni1 suṇanti: vaḍḍhāti vā, vaḍḍhamānāti vā,
puṇṇāti vā, phussāti\
vā, asokāti vā, sumanāti vā, sunakkhattāti vā, sumaṅgalāti vā, sirīti
vā, sirivaḍḍhāti vā\
evarūpānaṃ saddānaṃ savaṇaṃ maṅgalaṃ paccenti.\
\
Katamesaṃ saddānaṃ savaṇaṃ amaṅgalaṃ paccenti? Kāṇoti vā, kuṇīti vā,
khañjāti vā,\
pakkhahatoti vā, jiṇṇakoti vā, byādhitoti vā, matoti vā chinnanti vā,
bhinnanti vā,\
daḍḍhanti vā, naṭṭhanti vā, natthīti vā, evarūpānaṃ saddānaṃ savaṇaṃ
amaṅgalaṃ paccenti.\
\
Ime te samaṇabrāhmaṇā sutasuddhikā. Te sutena suddhiṃ visuddhiṃ
parisuddhiṃ muttiṃ\
vimuttiṃ parimuttiṃ paccenti.\
\
Santeke samaṇabrāhmaṇā sīlasuddhikā. Te sīlamattena saṃyamamattena
saṃvaramattena\
avītikkamamattena suddhiṃ \[PTS Page 089\] \[\\q 89/\] visuddhiṃ
parisuddhiṃ muttiṃ\
vimuttiṃ parimuttiṃ paccenti.\
\
Samaṇo maṇḍikā2putto evamāha: \"catuhi kho ahaṃ thapati3 dhammehi
samannāgataṃ\
purisapuggalaṃ paññāpemi sampannakusalaṃ paramakusalaṃ
uttamapattippattaṃ samaṇaṃ\
ayojjhaṃ. Katamehi catuhi? Idha thapati3 na kāyena pāpakaṃ kammaṃ
karoti. Na pāpikaṃ\
vācaṃ bhāsati. Na pāpakaṃ saṃkappaṃ saṃkappeti. Na pāpakaṃ ājīvaṃ
ājīvati. Imehi kho\
ahaṃ thapati catuhi dhammehi samannāgataṃ purisapuggalaṃ paññāpemi
sampannakusalaṃ\
paramakusalaṃ uttamapattippattaṃ samaṇaṃ ayojjhaṃ\"5\[a.\] Evameva
santeke\
samaṇabrāhmaṇā sīlasuddhikā. Te sīlamattena saṃyamamattena
saṃvaramattena\
avītikkamamattena suddhiṃ visuddhiṃ parisuddhiṃ muttiṃ vimuttiṃ
parimuttiṃ paccenti.\
\
Santeke samaṇabrāhmaṇā vatasuddhikā. Te hatthivatikā vā honti.
Assavatikā vā honti.\
Govatikā vā honti. Kukkuravatikā vā honti. Kākavatikā vā honti.
Vāsudevavatikā vā honti.\
Baladevavatikā vā honti. Puṇṇabhaddavatikā vā honti. Maṇibhaddavatikā vā
honti.\
Aggivatikā vā honti. Nāgavatikā vā honti. Supaṇṇavatikā vā honti.
Yakkhavatikā vā honti.\
Asuravatikā vā honti. Gandhabbavatikā vā honti. Mahārājavatikā vā honti.
Candavatikā vā\
honti. Suriyavatikā vā honti. Indavatikā vā honti. Brahmavatikā vā
honti. Devavatikā vā\
honti. Disāvatikā vā honti. Ime te samaṇabrāhmaṇā vatasuddhikā. Te
vatena suddhiṃ\
visuddhiṃ parisuddhiṃ muttiṃ vimuttiṃ parimuttiṃ paccenti.\
1. Saddānaṃ - sīmu1. Machasaṃ. 2. Muṇḍikā - syā. 3. Gahapati - sīmu. 1.
Machasaṃ. 4.\
Gahapati - sīmu1. 5. Ayojjaṃ - machasaṃ\
\[A\] majjhimanikāya - samaṇa maṇḍikāsutta.\
\
\[BJT Page 124\] \[\\x 124/\]\
Santeke samaṇabrāhmaṇā mutasuddhikā. Te kālato vuṭṭhahitvā paṭhaviṃ
āmasanti.\
Haritaṃ āmasanti. Gomayaṃ \[PTS Page 090\] \[\\q 90/\] āmasanti.
Kacchapaṃ āmasanti.\
Phālaṃ1 akkamanti2. Tilavāhaṃ āmasanti. Phussa3tilaṃ khādanti.
Phussa3telaṃ makkhenti.\
Phussadantakaṭṭhaṃ khādanti. Phussamattikāya nahāyanti. Phussasāṭakaṃ
nivāsenti.\
Phussaveṭhaṃ veṭhenti. Ime te samaṇabrāhmaṇā mutasuddhikā. Te mutena
suddhiṃ\
visuddhiṃ parisuddhiṃ muttiṃ vimuttiṃ parimuttiṃ paccenti.\
\
Na brāhmaṇo aññato suddhimāha diṭṭhe sute silavate mute vāti brāhmaṇo\
diṭṭhasuddiyāpi suddhiṃ nāha; sutasuddhiyāpi suddhiṃ nāha;
sīlasuddhiyāpi suddhiṃ\
nāha; vatasuddhiyāpi suddhiṃ nāha; mutasuddhiyāpi suddhiṃ nāha, na
katheti, na bhaṇati,\
na dīpayati, na voharatīti \'na brāhmaṇo aññato suddhimāha diṭṭhe sute
sīlavate mute vā.\
\'\
\
Puññe ca pāpe ca anūpalittoti - puññaṃ vuccati yaṃ kiñci tedhātukaṃ
kusalābhisaṅkhāraṃ;\
apuññaṃ vuccati sabbaṃ akusalaṃ. Yato puññābhisaṅkhāro ca
apuññābhisaṅkhāro ca\
āneñjābhisaṅkhāro pahīnā honti ucchinnamūlā tālāvatthukatā anabhāvaṅgatā
āyatiṃ\
anuppādadhammā, ettāvatā puññe ca pāpe ca na limpati na saṃlimpati, na
upalimpati, alitto\
asaṃlitto4 anupalitto nikkhanto nissaṭo vippamutto visaññutto
vimariyādīkatena cetasā\
viharatīti \'puññe ca pāpe ca anūpalitto. \'\
\
Attañjaho nayidha pakubbamānoti - \'attañjaho\'ti attadiṭṭhijaho, attaṃ
jahoti gāhajaho, attaṃ\
jahoti taṇhāvasena diṭṭhivasena gahitaṃ parāmaṭṭhaṃ abhiniviṭṭhaṃ
ajjhositaṃ \[PTS Page\
091\] \[\\q 91/\] adhimuttaṃ, sabbaṃ5 taṃ cattaṃ hoti vantaṃ muttaṃ
pahīnaṃ\
paṭinissaṭṭhaṃ; nayidha pakubbamānotipuññābhisaṅkhāraṃ6 vā
apuññābhisaṅkhāraṃ vā\
āneñjābhisaṅkhāraṃ vā akubbamāno ajanayamāno asañjanayamāno
anibbattayamāno\
anabhinibbattayamānoti \'attaṃ jaho nayidha pakubbamāno. \'\
\
Tenāha bhagavā:\
\
\"Na brāhmaṇo aññato suddhimāha\
Diṭṭhe sute sīlavate mute vā,\
Puññe ca pāpe ca anūpalitto\
Attaṃjaho nayidha pakubbamāno\"ti.\
\
4 - 4\
\
Purimaṃ pahāya aparaṃ sitā se\
Ejānugā te na taranti saṅgaṃ,\
Te uggahāyanti nirassajanti\
Kapīva sākhaṃ pamukha7ṅgahāya.\
\
1. Jālaṃ - syā. 2. Phalaṃ āmasanti. Machasaṃ 3. Pussa - syā. Sīmu1. 4.
Apalitto - machasaṃ\
5. Sabbassa - sīmu1. 6. Saṅkhāro - sīmu1 7. Pamuñca - sīmu. 1\
\
\[BJT Page 126\] \[\\x 126/\]\
Purimaṃ pahāya aparaṃ sitā seti - purimaṃ satthāraṃ pahāya aparaṃ
satthāraṃ nissitā,\
purimaṃ dhammakkhānaṃ pahāya aparaṃ dhammakkhānaṃ nissitā, purimaṃ gaṇaṃ
pahāya\
aparaṃ gaṇaṃ nissitā, purimaṃ diṭṭhiṃ pahāya aparaṃ diṭṭhiṃ nissitā,
purimaṃ paṭipadaṃ\
pahāya aparaṃ paṭipadaṃ nissitā, purimaṃ maggaṃ pahāya aparaṃ maggaṃ
nissitā sannissitā\
allīnā upagatā ajjhositā adhimuttāti \'purimaṃ pahāya aparaṃ sitā se.
\'\
\
Ejānugā te na taranti saṅganti - ejā vuccati taṇhā, yo rāgo sārāgo
anunayo anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho5 saṅge
paṅko ejā māyā\
janikā sañjanikā sañjananī sibbanī jālinī saritā visattikā suttaṃ visaṭā
āyūhanī6 dutiyā\
paṇidhi bhavanetti vanaṃ vanatho santhavo sneho apekkhā paṭibandhu 7 āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchañcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ;\[A\] ejānugāti ejānugā ejānugatā ejānusaṭā
ejāyāpannā patitā abhibhūtā\
pariyādinnacittā; te na taranti saṅganti - rāgasaṅgaṃ dosasaṅgaṃ
mohasaṅgaṃ mānasaṅgaṃ\
diṭṭhisaṅgaṃ kilesasaṅgaṃ duccaritasaṅgaṃ na taranti, na uttaranti, na
samatikkamanti, na\
vītivattantīti \'ejānugā te na taranti saṅgaṃ\'.\
\
Te uggahāyanti nirassajantīti - satthāraṃ gaṇhanti, taṃ muñcitvā aññaṃ
satthāraṃ gaṇhanti,\
dhammakkhānaṃ gaṇhanti, \[PTS Page 092\] \[\\q 92/\] taṃ muñcitvā aññaṃ\
dhammakkhānaṃ gaṇhanti; gaṇaṃ gaṇhanti, taṃ muñcitvā aññaṃ gaṇaṃ
gaṇhanti; diṭṭhiṃ\
gaṇhanti, taṃ muñcitvā aññaṃ diṭṭhiṃ gaṇhanti; paṭipadaṃ gaṇhanti, taṃ
muñcitvā aññaṃ\
paṭipada1 gaṇhanti; maggaṃ gaṇhanti, taṃ muñcitvā aññaṃ maggaṃ gaṇhanti;
gaṇhanti ca\
muñcanti1 ca ādiyanti ca nirassajanti cāti \'te uggahāyanti
nirassajanti\'.\
\
Kapī\'va sākhaṃ pamukhaṅgahāyāti - yathā makkaṭo araññe pavane caramāno
sākhaṃ\
gaṇhāti, taṃ muñcitvā aññaṃ sākhaṃ gaṇhāti, taṃ muñcitvā aññaṃ sākhaṃ
gaṇhāti.\
Evameva puthusamaṇabrāhmaṇā puthudiṭṭhigatāni gaṇhanti ca muñcanti ca
ādiyanti ca\
nirassajanti cāti \'kapī va sākhaṃ pamukhaṅgahāya2\'.\
\
Tenāha bhagavā:\
\
\" Purimaṃ pahāya aparaṃ sitā se\
Ejānugā te na taranti saṅgaṃ,\
Te uggahāyanti nirassajanti\
Kapīva sākhaṃ pamukhaṅgahāyā\"ti.\
\
4 - 5\
\
Sayaṃ samādāya vatāni jantu\
Uccāvacaṃ gacchati saññasatto,\
Vidvā ca3 vedehi samecca dhammaṃ\
Na uccāvacaṃ gacchati bhūripañño.\
\
1. Pamuñcanti - sa. 2. Pamuñcaggahāya - sīmu1. 3. Viddhā - syā machasaṃ
\[a\]\
dhammasaṅgaṇī - cittuppādakaṇḍa.\
\
\[BJT Page 128\] \[\\x 128/\]\
\
Sayaṃ samādāya vatāni jantūti - \'sayaṃ samādāyāti sāmaṃ samādāya;
vatānīti - hatthivataṃ\
vā assavataṃ vā govataṃ vā kukkuravataṃ vā kākavataṃ vā vāsudevavataṃ vā
baladevavataṃ\
vā puṇṇabhaddavataṃ vā maṇibhaddavataṃ vā aggivataṃ vā nāgavataṃ vā
supaṇṇavataṃ\
vā yakkhavataṃ vā asuravataṃ vā - pe -\
Disāvataṃ vā, ādāya samādāya diyitvā samādiyitvā gaṇhitvā parāmasitvā
abhinivisitvā;\
jantūti - satto naro \[PTS Page 093 \[\\q 93/\] - \] pe - manujoti \'
sayaṃ samādāya vatāni\
jantu. \'\
\
Uccāvacaṃ gacchati saññasattoti - satthārato satthāraṃ gacchati,
dhammakkhānato\
dhammakkhānaṃ gacchati, gaṇato gaṇaṃ gacchati, diṭṭhiyā diṭṭhiṃ
gacchati, paṭipadāto\
paṭipadaṃ gacchati, maggato maggaṃ gacchati; saññasattoti - kāmasaññāya
vyāpādasaññāya\
vihiṃsāsaññāya diṭṭhisaññāya satto visatto āsatto laggo laggito
paḷibuddho, yathā\
bhittikhīle vā nāgadante vā bhaṇḍaṃ sattaṃ visattaṃ āsattaṃ laggaṃ
laggitaṃ paḷibuddhaṃ;\
evameva kāmasaññāya vyāpādasaññāya vihiṃsāsaññāya diṭṭhisaññāya satto
visatto āsatto\
laggo laggito paḷibuddhoti \'uccāvacaṃ gacchati saññasatto. \'\
\
Vidvā1 ca vedehi samecca dhammanti - \'vidvā\'ti vidvā vijjāgato ñāṇī
vibhāvī medhāvī;\
vedehīti - vedā vuccanti catusu maggesu ñāṇaṃ, paññā paññindriyaṃ
paññābalaṃ\
dhammavicayasambojjhaṅgo vīmaṃsā vipassanā sammādiṭṭhi, tehi vedehi
jātijarāmaraṇassa\
antagato antappatto koṭigato koṭippatto pariyantagato pariyantappatto
vosānagato\
vosānappatto tāṇagato tāṇappatto lenagato lenappatto saraṇagato
saraṇappatto abhayagato\
abhayappatto accutagato2 accutappatto3 amatagato amatappatto nibbānagato
nibbānappatto;\
vedānaṃ vā antagatoti vedagū, vedehi vā antaṃ gatoti vedagu, sattannaṃ
vā dhammānaṃ\
viditattā vedagu: sakkāyadiṭṭhi viditā hoti, vicikicchā viditā hoti,
sīlabbataparāmāso vidito\
hoti, rāgo vidito hoti, doso vidito hoti, moho vidito hoti, māno vidito
hoti, viditāssa honti\
pāpakā akusalā dhammā saṅkilesikā ponobhavikā sadarā dukkhavipākā
āyatiṃ\
jātijarāmaraṇīyā.\
\
1. \" Vedāni viceyya kevalāni (sabhiyāti bhagavā)\
Samaṇānaṃ yānipatti4 brāhmaṇānaṃ,\
Sabbavedanāsu vītarāgo\
Sabbaṃ vedamaticca vedagu so\"ti.\
\
1. Viddhā - syā. Machasaṃ. 2. Accutiṃgato - sa. 3. Accutippatto - sa 4.
Dhanti - sīmu1.\
Machasaṃ.\
\
\[BJT Page 130\] \[\\x 130/\]\
Vidvā \[PTS Page 094\] \[\\q 94/\] ca vedehi samecca dhammanti - samecca
abhisamecca\
dhammaṃ; \'sabbe saṅkhārā aniccā\'ti samecca abhisamecca dhammaṃ;
\'sabbe saṅkhārā\
dukkhā\'ti samecca abhisamecca dhammaṃ; \'avijjā paccayā saṅkharā\'ti
samecca abhisamecca\
dhammaṃ; \'saṅkhārapaccayā viññāṇa\'nti samecca abhisamecca dhammaṃ;
\'viññāṇapaccayā\
nāmarūpanti nāmarūpapaccayā saḷāyatananti saḷāyatanapaccayā phassoti
phassapaccayā\
vedanāti vedanāpaccayā taṇhāti - taṇhāpaccayā upādānanti upādānapaccayā
bhavoti\
bhavapaccayā jātīti jātipaccayā jarāmaraṇa\'nti samecca abhisamecca
dhammaṃ;\
\'avijjānirodhā saṅkhāranirodho\'ti samecca abhisamecca dhammaṃ;
\'saṅkhāranirodhā\
viññāṇanirodho\'ti samecca abhisamecca dhammaṃ; viññāṇanirodhā
nāmarūpanirodho\'ti -\
nāmarūpanirodhā saḷāyatananirodhoti saḷāyatananirodhā phassanirodhoti -
phassanirodhā\
vedanānirodhoti vedanānirodhā taṇhānirodhoti taṇhānirodhā
upādānanirodhoti\
upādānanirodhā bhavanirodhoti bhavanirodhā jātinirodhoti jātinirodhā
jarāmaraṇanirodho\'ti\
samecca abhisamecca dhammaṃ; \'idaṃ dukkha\'nti samecca abhisamecca
dhammaṃ; \'ayaṃ\
dukkhasamudayo\'ti - ayaṃ dukkhanirodhoti - ayaṃ
dukkhanirodhagāminīpaṭipadāti\
samecca abhisamecca dhammaṃ; \'ime āsavā\'ti samecca abhisamecca
dhammaṃ; \'ayaṃ\
āsavasamudayo\'ti - aya1 āsavanirodhoti - ayaṃ
āsavanirodhagāminīpaṭipadāti samecca\
abhisamecca dhammaṃ, \'ime dhammā abhiññeyyā\'ti samecca abhisamecca
dhammaṃ, ime\
dhammā pariññeyyāti - ime dhammā pahātabbāti - ime dhammā bhāvetabbāti -
ime\
dhammā sacchikātabbā\'ti samecca abhisamecca dhammaṃ; channaṃ
phassāyatanānaṃ\
samudayañca atthaṅgamañca assādañca ādīnavañca nissaraṇañca samecca
abhisamecca\
dhammaṃ; pañcannaṃ upādānakkhandhānaṃ samudayañca atthaṅgamañca
assādañca\
ādīnavañca nissaraṇañca samecca abhisamecca \[PTS Page 095\] \[\\q 95/\]
dhammaṃ;\
catunnaṃ mahābhūtānaṃ samudayañca atthaṅgamañca assādañca ādīnavañca
nissaraṇañca\
samecca abhisamecca dhammaṃ; \'yaṃ kiñci samudayadhammaṃ, sabbaṃ taṃ\
nirodhadhamma\'nti samecca abhisamecca dhammanti \'vidvā ca vedehi
samecca dhammaṃ\'.\
\
Na uccāvacaṃ gacchati bhūripaññoti - na satthārato satthāraṃ gacchati,
na dhammakkhānato\
dhammakkhānaṃ gacchati, na diṭṭhiyā diṭṭhiṃ gacchati, na paṭipadāya
paṭipadaṃ gacchati,\
na maggato maggaṃ gacchati. Bhūripaññoti bhūripañño mahāpañño
puthupañño\
hāsupañño1 javanapañño tikkhapañño nibbedhikapañño; bhūri vuccati
paṭhavī, tāya\
paṭhavīsamāya paññāya vipulāya vitthatāya samannāgatoti \' na uccāvacaṃ
gacchati\
bhūripañño. \'\
\
1. Hāsapañño\[PTS\]\
\
\[BJT Page 132\] \[\\x 132/\]\
Tenāha bhagavā:\
\"Sayaṃ samādāya vatāni jantu\
Uccāvacaṃ gacchati saññasatto,\
Vidvā ca vedehi samecca dhammaṃ\
Uccāvacaṃ gacchati bhūripañño\"ti.\
\
4 - 6\
Sa sabbadhammesu1 visenibhūto\
Yaṃ kiñci diṭṭhaṃ va sutaṃ mutaṃ vā,\
Tameva dassiṃ vivaṭaṃ carantaṃ\
Kenīdha lokasmiṃ vikappayeyya.\
\
Sa sabbadhammesu visenibhūto yaṃ kiñci diṭṭhaṃ va sutaṃ mutaṃ vāti senā
vuccati\
mārasenā; kāyaduccaritaṃ mārasenā, vacīduccaritaṃ mārasenā,
manoduccaritaṃ mārasenā,\
rāgo mārasenā, doso mārasenā, moho mārasenā, kodho - upanāho - pe -\
sabbākusalābhisaṅkhārā mārasenā. Vuttaṃ hetaṃ bhagavatā:\
\
1. \" Kāmā \[PTS Page 096\] \[\\q 96/\] te paṭhamā senā dutiyā arati
vuccati,\
Tatiyā khuppipāsā te catutthī taṇhā paccati.\
\
2. Pañcami2 thīnamiddhaṃ te chaṭṭhā bhīrū pavuccati,\
Sattamī3 vicikicchā te makkho thambho te aṭṭhamo.\
\
3. Lābho siloko sakkāro micchāladdho ca yo yaso,\
Yo cattānaṃ samukkaṃse pare ca avajānati.\
\
4. Esā namuci te senā kaṇhassābhippahāriṇī,\
Na naṃ asūro jināti jetvā ca labhate sukha\"nti \[a\]\
\
Yato catuhi ariyamaggehi sabbā ca mārasenā sabbe ca paṭisenikarā kilesā
jitā ca parājitā ca\
bhaggā vippaluggā parammukhā, so vuccati visenibhūto; so diṭṭhe
visenibhūto suto\
visenibhūto mute visenibhūto viññāte visenibhūtoti - sa sabbadhammesu4
visenibhūto yaṃ\
kiñci diṭṭhaṃ va sutaṃ mutaṃ vā.\
\
1. Sabbesu dhammesu - sīmu1. 2. Pañcamaṃ - syā 3. Sattamaṃ - sīmu1 4.
Sabbesu\
dhammesu - samu1 \[a\]suttanipāta - padhānasutta.\
\
\[BJT Page 134\] \[\\x 134/\]\
Tameva dassiṃ vivaṭaṃ carantanti - tameva suddhadassiṃ visuddhadassiṃ
parisuddhadassiṃ\
vodānadassiṃ pariyodānadassiṃ; atha vā suddhadassanaṃ visuddhadassanaṃ\
parisuddhadassanaṃ vodānadassanaṃ pariyodānadassanaṃ; vivaṭanti
taṇhāchadanaṃ\
diṭṭhichadanaṃ kilesachadanaṃ duccaritachadanaṃ, tāni chadanāni vivaṭāni
honti\
viddhaṃsitāni ugghāṭitāni samugghāṭitāni pahīnāni samucchinnāni
vūpasantāni\
paṭippassaddhāni abhabbuppattikāni ñāṇagginā daḍḍhāni; carantanti
carantaṃ vicarantaṃ\
irīyantaṃ vattentaṃ pālentaṃ yapentaṃ yāpentanti tameva dassiṃ vivaṭaṃ
carantaṃ.\
\
Kenīdha \[PTS Page 097\] \[\\q 97/\] lokasmiṃ vikappayeyyāti - kappāti
dve kappā:\
taṇhākappo ca diṭṭhikappo ca - - pe -\
\
Ayaṃ diṭṭhikappo. Tassa taṇhākappo pahīno, diṭṭhikappo paṭinissaṭṭho.
Taṇhākappassa\
pahīnattā diṭṭhikappassa paṭinissaṭṭhattā kena rāgena kappeyya? Kena
dosena kappeyya?\
Kena mohena kappeyya? Kena mānena kappeyya? Kāya diṭṭhiyā kappeyya?
Kena\
uddhaccena kappeyya? Kāya vicikicchāya kappeyya? Kehi anusayehi kappeyya
rattoti vā\
duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā
aniṭṭhaṃ gatoti\
vā thāmagatoti vā? Te1 abhisaṅkhārā pahīnā. Abhisaṅkhārānaṃ pahīnattā
gatiyā2 kena\
kappeyya nerayikoti vā, tiracchānayonikoti vā, pettivisayikoti vā,
manussoti vā, devoti vā,\
rūpīti vā, arūpīti vā, asaññīti vā, nevasaññīnāsaññīti vā? So hetu
natthi paccayo natthi\
kāraṇaṃ natthi, yena kappeyya vikappeyya vikappaṃ āpajjeyya; lokasminti
apāyaloke\
manussaloke devaloke khandhaloke dhātuloke āyatanaloketi \'kenīdha
lokasmiṃ\
vikappayeyya. \'\
\
Tenāha bhagavā:\
\
\" Sa sabbadhammesu visenibhūto\
Yaṃ kiñci diṭṭhaṃ va sutaṃ mutaṃ vā,\
Tameva dassiṃ vivaṭaṃ carantaṃ\
Kenīdha lokasmiṃ vikappayeyyā\"ti.\
4 - 7\
\
Na kappayanti na purekkharonti\
Accantasuddhiṃti3 na te vadanti,\
Ādānaganthaṃ gathitaṃ4 visajja\
Āsaṃ na kubbanti kuhiñci loke.\
\
1. Ete - manupa. 2. Gatiyo - sīmu11, 3. Accantasuddhi - sīmu11, machasaṃ
4. Gadhitaṃ -\
sīmu. 1.\
\
\[BJT Page 136\] \[\\x 136/\]\
Na kappayanti na purekkharontīti - \'kappā\'ti dve kappa: taṇhākappo ca
diṭṭhikappo ca - pe\
-\
\
Ayaṃ diṭṭhikappo. Tesaṃ taṇhākappo pahīno, diṭṭhikappo paṭinissaṭṭho.
Taṇhā kappassa\
pahīnattā diṭṭhikappassa paṭinissaṭṭhattā taṇhākappaṃ vā \[PTS Page
098\] \[\\q 98/\] na\
kappenti1 na janenti na sañjanenti na nibbattenti nābhinibbattentīti na
kappayanti; na\
purekkharontīti \'purekkhārā\'ti dve purekkhārā: taṇhāpurekkhāro ca
diṭṭhipurekkhāro ca -\
pe\
Ayaṃ diṭṭhipurekkhāro. Tesaṃ taṇhāpurekkhāro pahīno, diṭṭhipurekkhāro
paṭinissaṭṭho.\
Taṇhā purekkhārassa pahīnattā diṭṭhipurekkhārassa paṭinissaṭṭhattā na
taṇhā vā na\
diṭṭhiṃ vā purato katvā caranti; na taṇhādhajā na taṇhāketu na
taṇhādhipateyyā na\
diṭṭhidhajā na diṭṭhiketu na diṭṭhādhipateyyā, na taṇhāya vā na diṭṭhiyā
vā parivāritā\
carantīti - na kappayanti na purekkharonti.\
\
Accantasuddhinti2 na te vadantīti - accantasuddhiṃ saṃsārasuddhiṃ
akiriyadiṭṭhiṃ3\
sassatavādaṃ na vadanti na kathenti na bhaṇanti na dīpayanti na
voharantīti\
\'accantasuddhiṃ ti na te vadanti. \'\
\
Ādānaganthaṃ gathitaṃ visajjāti - \'ganthāti cattāro ganthā: abhijjhā
kāyagantho, byāpādo\
kāyagantho, sīlabbataparāmāso kāyagantho, idaṃsaccābhiniveso kāyagantho.
Attano\
diṭṭhiyā rāgo abhijjhā kāyagantho. Paravādesu āghāto appaccayo byāpādo
kāyagantho.\
Attano sīlaṃ vā vataṃ vā sīlabbataṃ vā parāmasantīti sīlabbataparāmāso
kāyagantho.\
Attano diṭṭhi idaṃsaccābhiniveso kāyagantho. Kiṃ kāraṇā vuccati3
ādānagantho? Tehi\
ganthehi rūpaṃ ādiyanti upādiyanti gaṇhanti parāmasanti abhinivisanti.
Vedanaṃ saññaṃ\
saṅkhāre viññāṇaṃ gatiṃ uppattiṃ paṭisandhiṃ bhavaṃ saṃsāravaṭṭaṃ
ādiyanti upādiyanti\
gaṇhanti parāmasanti abhinivisanti. Taṃ kāraṇā vuccati4 ādānagantho.
Visajjāti ganthe\
vossajitvā vā visajja; atha vā ganthe gathite \[PTS Page 099\] \[\\q
99/\] ganthite bandhe\
vibandhe bandhe lagge laggite paḷibuddho bandhane poṭhayitvā visajja;
yathā vayhaṃ vā\
rathaṃ vā sakaṭaṃ vā sandamānikaṃ vā sajjaṃ visajjaṃ karonti vikopenti,
evamevaṃ ganthe\
vossajitvā vā visajja; athavā ganthe gathite ganthite bandhe vibandhe
ābandhe lagge laggite\
paḷibuddhe bandhane poṭhayitvā visajjāti \' ādānaganthaṃ gathitaṃ
visajja. \'\
\
1. Na kappayanti - manupa. 2. Accantasuddhīti - sīmu11. Machasaṃ 3.
Akiriyasuddhiṃ - syā\
4. Vuccanti - samu1 machasaṃ.\
\
\[BJT Page 138\] \[\\x 138/\]\
Āsaṃ na kubbanti kuhiñci loketi - āsā vuccati taṇhā yo rāgo sārāgo
anunayo anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho5 saṅge
paṅko ejā māyā\
janikā sañjanikā sañjananī sibbanī jālinī saritā visattikā suttaṃ visaṭā
āyūhanī6 dutiyā\
paṇidhi bhavanetti vanaṃ vanatho santhavo sneho apekkhā paṭibandhu 7 āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchañcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
visamalobho akusalamūlaṃ; āsaṃ na kubbantīti āsaṃ na kubbanti na janenti
na sañjanenti na\
nibbattenti na abhinibbattenti; kuhiñcīti kuhiñci kimhici ajjhattaṃ vā
bahiddhā vā;\
ajjhattabahiddhā vā; loketi apāyaloke manussaloke devaloke khandhaloke
dhātuloke\
āyatanaloketi \'āsaṃ na kubbanti kuhiñci loke. \'\
\
(Tenāha) bhagavā:\
\" Na kappayanti na purekkharonti\
Accantasuddhinti na te vadanti,\
Ādānaganthaṃ gathitaṃ visajja\
Āsaṃ na kubbanti kuhiñci loke\"ti.\
\
4 - 8\
\
Sīmātigo brāhmaṇo tassa natthi\
Ñatvā ca disvā ca samuggahītaṃ,\
Na rāgarāgī1 na virāgaratto\
Tassīdha natthi paramuggahītaṃ.\
\
Sīmātigo brāhmaṇo tassa natthi ñatvā ca disvā ca samuggahītanti\' -
sīmāti catasso sīmāyo:\
sakkāyadiṭṭhi vicikicchā sīlabbataparāmāso diṭṭhānusayo vicikicchānusayo
tadekaṭṭhā ca\
kilesā, ayaṃ paṭhamā sīmā. Oḷārikaṃ kāmarāgasaññojanaṃ paṭighasaññojanaṃ
oḷāriko\
kāmarāgānusayo paṭighānusayo tadekaṭṭhā ca kilesā, ayaṃ dutiyā sīmā.
Anusahagataṃ\
kāmarāgasaññojanaṃ paṭighasaññojanaṃ anusahagato kāmarāgānusayo
paṭighānusayo\
tadekaṭṭhā ca kilesā, ayaṃ tatiyā sīmā. Rūparāgo \[PTS Page 100\] \[\\q
100/\] arūparāgo\
māno uddhaccaṃ avijjā mānānusayo bhavarāgānusayo avijjānusayo tadekaṭṭhā
ca kilesā,\
ayaṃ catutthā sīmā. 2 Yato ca catuhi ariyamaggehi imā catasso sīmāyo
atikkanto hoti\
samatikkanto vītivatto, so vuccati sīmātigo. Brāhmaṇoti - sattannaṃ
dhammānaṃ bāhitattā\
brāhmaṇo; sakkāyadiṭṭhi bāhitā hoti, vicikicchā bāhitā hoti,
sīlabbataparāmāso bāhito hoti\
sakkāyadiṭṭhi asitā hoti, vicikicchā asitā hoti, sīlabbataparāmāso asito
hoti tādī pavuccate\
sa brahmā. Tassāti arahato khīṇāsavassa; ñatvāti paracittañāṇena vā
ñatvā,\
pubbenivāsānussatiñāṇena vā ñatvā; disvāti - maṃsacakkhunā vā disvā,
dibbacakkhunā vā\
disvā; \'sīmātigo brāhmaṇo tassa natthi ñatvā ca disvā ca
samuggahīta\'nti - tassa idaṃ\
paramaṃ aggaṃ seṭṭhaṃ viseṭṭhaṃ4 pāmokkhaṃ uttamaṃ pavaranti gahitaṃ
parāmaṭṭhaṃ\
abhiniviṭṭhaṃ adhimuttaṃ natthi na santi na saṃvijjati nūpalabbhati
pahīnaṃ samucchinnaṃ\
vūpasantaṃ paṭippassaddhaṃ abhabbuppattikaṃ ñāṇagginā daḍḍhanti
\'sīmātigo brāhmaṇo\
tassa natthi ñatvā ca disvā ca samuggahītaṃ\'.\
\
1. Rāgarājī - suni a. 2. Catuttha sīmā \[PTS\] 3. Anissito - syā.
Machasaṃ 4. Visiṭṭhaṃ -\
machasaṃ.\
\
\[BJT Page 140\] \[\\x 140/\]\
Na rāgarāgī na virāgarattoti - rāgarattā vuccanti ye pañcasu kāmaguṇesu
rattā giddhā\
gathitā mucchitā ajjhopannā laggā laggitā paḷibuddhā; virāgarattā
vuccanti ye\
rūpāvacaraarūpāvacarasamāpattīsu rattā giddhā gathitā mucchitā
ajjhopannā laggā laggitā\
paḷibuddhā; \'na rāgarāgī na virāgaratto\'ti yato kāmarāgo ca rūparāgo
ca arūparāgo ca\
pahīnā honti ucchinnamūlā tālāvatthukatā anabhāvakatā1 āyatiṃ
anuppādadhammā, ettāvatā\
\'na rāgarāgī na virāgaratto. \'\
\
Tassīdha natthi paramuggahītanti - \'tassā\'ti arahato khīṇāsavassa;
tassa idaṃ paramaṃ\
aggaṃ seṭṭhaṃ viseṭṭhaṃ pāmokkhaṃ uttamaṃ pavaranti gahitaṃ parāmaṭṭhaṃ
\[PTS Page\
101\] \[\\q 101/\] abhiniviṭṭhaṃ ajjhositaṃ adhimuttaṃ natthi na santi
na saṃvijjati\
nūpalabbhati samucchinnaṃ vūpasantaṃ paṭippassaddhaṃ abhabbuppattikaṃ
ñāṇagginā\
daḍḍhanti \' tassīdha natthi paramuggahītaṃ. \'\
\
Tenāha bhagavā:\
\"Sīmātigo brāhmaṇo tassa natthi\
Ñatvā ca disvā ca samuggahītaṃ,\
Na rāgarāgī na virāgaratto,\
Tassīdha natthi paramuggahītaṃ\" nti.\
\
Suddhaṭṭhakasuttaniddeso catuttho.\
\
5\
\
Paramaṭṭhakasuttaniddeso\
\
Atha paramaṭṭhakasuttaniddeso vuccati. 2\
\
5 - 1\
\
\[PTS Page 102\] \[\\q 102/\] paramanti diṭṭhīsu paribbasāno\
Yaduttariṃ kurute3 jantu loke,\
Hīnāti aññe tato sabbamāha\
Tasmā vivādāni avītivatto.\
\
Paramanti diṭṭhīsu paribbasānoti - santeke samaṇabrāhmaṇā diṭṭhigatikā,
te dvāsaṭṭhiyā\
diṭṭhigatānaṃ aññataraññataraṃ diṭṭhigataṃ idaṃ paramaṃ aggaṃ seṭṭhaṃ
viseṭṭhaṃ\
pāmokkhaṃ uttamaṃ pavaranti gahetvā uggahetvā gaṇhitvā parāmasitvā
abhinivisitvā\
sakāya sakāya diṭṭhiyā4 vasanti5 āvasanti parivasanti, yathā agārikā vā
gharesu vasanti,\
sāpattikā vā āpattīsu vasanti, sakilesā vā kilesesu vasanti, evameva
santeke\
samaṇabrāhmaṇā diṭṭhigatikā, te dvāsaṭṭhiyā diṭṭhigatānaṃ
aññataraññataraṃ diṭṭhigataṃ\
idaṃ paramaṃ aggaṃ seṭṭhaṃ viseṭṭhaṃ pāmokkhaṃ uttamaṃ pavaranti gahetvā
uggahetvā\
gaṇhitvā abhinivisitvā sakāya sakāya diṭṭhiyā4 vasanti āvasanti
parivasantīti \'paramanti\
diṭṭhīsu paribbasāno. \'\
\
1. Anabhāvaṃ gatā - syā 2. Suttaṃ cakkhati - sīmu11 3. Yaduttarī kurute
- manupa 4.\
Sakkāyadiṭhiyā - syā 5. Pavasanti - machasaṃ.\
\
\[BJT Page 142\] \[\\x 142/\]\
Yaduttariṃ kurute jantu loketi - \'yadū\'ti1 yaṃ; uttariṃ kuruteti
uttariṃ karoti aggaṃ seṭṭhaṃ\
viseṭṭhaṃ pāmokkhaṃ \[PTS Page 103\] \[\\q 103/\] uttamaṃ pavaraṃ karoti
- ayaṃ satthā\
sabbaññūti uttariṃ karoti aggaṃ seṭṭhaṃ viseṭṭhaṃ pāmokkhaṃ uttamaṃ
pavaraṃ karoti.\
Ayaṃ dhammo svākkhāto, ayaṃ gaṇo supaṭipanno, ayaṃ diṭṭhi bhaddikā, ayaṃ
paṭipadā\
supaññattā, ayaṃ maggo niyyānikoti uttariṃ karoti aggaṃ seṭṭhaṃ
viseṭṭhaṃ pāmokkhaṃ\
uttamaṃ pavaraṃ karoti nibbatteti; abhinibbatteti; jantūti satto naro
mānavo poso puggalo\
jīvo jāgu jantu indagu manujo; loketi apāyaloke manussaloke devaloke
khandhaloke\
dhātuloke āyatanaloketi \'yaduttariṃ kurute jantu loke. \'\
\
Hīnāti aññe tato sabbamāhāti - attano satthāraṃ dhammakkhānaṃ gaṇaṃ
diṭṭhiṃ paṭipadaṃ\
maggaṃ ṭhapetvā sabbe paravāde2 khipati ukkhipati parikkhipati: so
satthā na sabbaññū,\
dhammo na svākkhāto, gaṇo na supaṭipanno, diṭṭhi na bhaddikā, paṭipadā
na supaññattā,\
maggo na niyyāniko, na tattha 3 suddhi vā visuddhi vā parisuddhi vā
mutti vā vimutti vā\
parimutti vā, natthettha sujjhanti vā visujjhanti vā parisujjhanti vā,
muccanti vā, vimuccanti\
vā parimuccanti vā, hīnā nihīnā omakā lāmakā chattakā4parittāti evamāha
evaṃ katheti\
evaṃ bhaṇati evaṃ dīpayati evaṃ voharatīti \'hīnāti aññe tato sabbamāha.
\'\
\
Tasmā vivādāni avītivattoti - \' tasmā\'ti tasmā taṃkāraṇā taṃhetu
tappaccayā tannidānā;\
vivādānīti diṭṭhikalahāni diṭṭhibhaṇḍanāni diṭṭhiviggahāni
diṭṭhivivādāni\
diṭṭhimedhagāni; avītivattoti anatikkanto asamatikkanto avītivattoti
tasmā vivādāni\
avītivatto.\
\
Tenāha bhagavā:\
\
\"Paramanti diṭṭhīsu paribbasāno\
Yaduttariṃ kurute jantu loke,\
Hīnāti aññe tato sabbamāha\
Tasmā vivādāni avītivatto\"ti.\
\
5 - 2\
Yadattanī \[PTS Page 104\] \[\\q 104/\] passati ānisaṃsaṃ\
Diṭṭhe sute sīlavate mute vā,\
Tadeva so tattha samuggahāya\
Nihīnato passati sabbamaññaṃ\
\
1. Yadanti - sīmu 11. 2. Parappavāde - sīmu11 3. Natthettha - sīmu11. 4.
Jatukkā - 1 sīmu1.\
\
\[BJT Page 144\] \[\\x 144/\]\
Yadattani passati ānisaṃsaṃ diṭṭhe sute silavate mute vāti
\'yadattanī\'ti yaṃ attani, attā\
vuccati diṭṭhigataṃ, attano diṭṭhiyā dve ānisaṃse passati:
diṭṭhadhammikañca ānisaṃsaṃ\
samparāyikañca ānisaṃsaṃ. Katamo diṭṭhiyā diṭṭhadhammiko ānisaṃso?
Yandiṭṭhiko satthā\
hoti, tandiṭṭhikā sāvakā honti, tandiṭṭhikaṃ satthāraṃ sāvakā sakkaronti
garukaronti\
mānenti pūjenti. Labhati ca tatonidānaṃ\
cīvarapiṇḍapātasenāsanagilānappaccayabhesajjaparikkhāraṃ. Ayaṃ diṭṭhiyā\
diṭṭhadhammiko ānisaṃso. Katamo diṭṭhiyā samparāyiko ānisaṃso? Ayaṃ
diṭṭhi alaṃ\
nāgattāya vā supaṇṇattāya vā yakkhattāya vā asurattāya vā gandhabbattāya
vā\
mahārājattāya vā indattāya vā brahmattāya vā devattāya vā, ayaṃ diṭṭhi
alaṃ suddhiyā\
visuddhiyā parisuddhiyā muttiyā vimuttiyā parimuttiyā, imāya diṭṭhiyā
sujjhanti visujjhanti\
parisujjhanti muccanti vimuccanti parimuccanti, imāya diṭṭhiyā
sujjhissāmi visujjhissāmi\
parisujjhissāmi muccissāmi vimuccissāmi parimuccissāmīti āyatiṃ
phalapāṭikaṅkhī hoti.\
Ayaṃ diṭṭhiyā samparāyiko ānisaṃso. Attano diṭṭhiyā ime dve ānisaṃse
passati.\
Diṭṭhasuddhiyāpi dve ānisaṃse passati - sutasuddhiyāpi dve ānisaṃse
passati\
sīlasuddhiyāpi dve ānisaṃse passati - vatasuddhiyāpi dve ānisaṃse
passati mutasuddhiyāpi\
dve ānisaṃse passati: diṭṭhadhammikañca ānisaṃsaṃ samparāyikañca
ānisaṃsaṃ. Katamo\
mutasuddhiyā diṭṭhadhammiko ānisaṃso? Yandiṭṭhiko satthā hoti,
tandiṭṭhikā sāvakā honti\
- Pe -\
Ayaṃ mutasuddhiyā \[PTS Page 105\] \[\\q 105/\] samparāyiko ānisaṃso.
Mutasuddhiyāpi\
ime dve ānisaṃse passati dakkhati oloketi nijjhāyati upaparikkhatīti
\'yadattanī passati\
ānisaṃsaṃ diṭṭhe sute sīlavate mute vā. \'\
\
Tadeva so tattha samuggahāyāti - \'tadevā\'ti taṃ diṭṭhigataṃ; tatthāti
sakāya diṭṭhiyā sakāya\
khantiyā sakāya ruciyā sakāya laddhiyā; samuggahāyāti - idaṃ paramaṃ
aggaṃ seṭṭhaṃ\
viseṭṭhaṃ pāmokkhaṃ uttamaṃ pavaranti gahetvā uggahetvā gaṇhitvā
parāmasitvā\
abhinivisitvāti tadeva so tattha samuggahāya. Nihīnato passati
sabbamaññanti aññaṃ\
satthāraṃ dhammakkhānaṃ gaṇaṃ diṭṭhiṃ paṭipadaṃ maggaṃ hīnato nihīnato
omakato\
lāmakato chattakato1 parittato dissati passati dakkhati oloketi
nijjhāyati upaparikkhatīti\
\'nihīnato passati sabbamaññaṃ. \'\
\
Tenāha bhagavā:\
\
\" Yadattanī passati ānisaṃsaṃ\
Diṭṭhe sute sīlavate mute vā,\
Tadeva so tattha samuggahāya\
Nihīnato passati sabbamañña\"nti.\
\
1. Jatukkato - sīmu11. Chatukkato - manupa.\
\
\[BJT Page 146\] \[\\x 146/\]\
\
5 - 3\
\
Taṃ1 cāpi ganthaṃ2 kusalā vadanti\
Yannissito passati hīnamaññaṃ,\
Tasmā hi diṭṭhaṃ va sutaṃ mutaṃ vā\
Sīlabbataṃ bhikkhu na nissayeyya.\
\
Taṃ cāpi ganthaṃ kusalā vadantīti - \'kusalā\'ti ye te khandhakusalā
dhātukusalā\
āyatanakusalā paṭiccasamuppādakusalā satipaṭṭhānakusalā
sammappadhānakusalā\
iddhipādakusalā indriyakusalā balakusalā bojjhaṅgakusalā maggakusalā
phalakusalā\
nibbānakusalā. Te kusalā evaṃ vadanti: gantho3 eso, lagganaṃ4 etaṃ,
bandhanaṃ etaṃ,\
paḷibodho \[PTS Page 106\] \[\\q 106/\] esoti evaṃ vadanti evaṃ kathenti
evaṃ bhaṇanti\
evaṃ dīpayanti evaṃ voharantīti - \'taṃ cāpi ganthaṃ kusalā vadanti. \'\
\
Yaṃ nissito passati hīnamaññanti - \' yaṃ nissito\'ti yaṃ satthāraṃ
dhammakkhānaṃ gaṇaṃ\
diṭṭhiṃ paṭipadaṃ maggaṃ nissito sannissito5 allīno upagato ajjhosito
adhimutto; passati\
hīnamaññanti aññaṃ satthāraṃ dhammakkhānaṃ gaṇaṃ diṭṭhiṃ paṭipadaṃ
maggaṃ hīnato\
nihīnato omakato lāmakato chattakato6 parittato dissati passati dakkhati
oloketi nijjhāyati\
upanijjhāyati upaparikkhatīti - \'yaṃ nissito passati hīnamaññaṃ. \'\
\
Tasmā hi diṭṭhaṃ va sutaṃ mutaṃ vā sīlabbataṃ bhikkhu na nissayeyyāti
\'tasmā\'ti tasmā\
taṃkāraṇā taṃhetu tappaccayā taṃ nidānā - diṭṭhaṃ vā diṭṭhasuddhiṃ vā
sutaṃ vā\
sutasuddhiṃ vā mutaṃ vā mutasuddhiṃ vā sīlaṃ vā sīlasuddhiṃ vā vataṃ vā
vatasuddhiṃ\
vā na nisasayeyya na gaṇheyya na parāmaseyya na abhiniviseyyāti \'tasmā
hi diṭṭhaṃ va\
sutaṃ mutaṃ vā sīlabbataṃ bhikkhu na nissayeyya. \'\
\
Tenāha bhagavā:\
\
\" Taṃcāpi ganthaṃ7 kusalā vadanti\
Yaṃ nissito passati hīnamaññaṃ,\
Tasmā hi diṭṭhaṃ va sutaṃ mutaṃ vā\
Sīlabbataṃ bhikkhu na nissayeyyā\"ti.\
\
5 - 4\
Diṭṭhimpi lokasmiṃ na kappayeyya\
Ñāṇena vā sīlavatena vāpi,\
Samoti attānamanūpaneyya\
Hīno na maññetha visesi vāpi.\
\
1. Taṃ vāpi - syā. , 2. Gandhaṃ - manupa 3. Gandho - manupa, 4. Lambanaṃ
- syā. 5.\
Atinissito - machasaṃ 6. Chatukkato - sīmu11. Chatukkato - manupa. 7.
Gandhaṃ - manupa\
\[BJT Page 148\] \[\\x 148/\]\
Diṭṭhimpi lokasmiṃ na kappayeyya ñāṇena vā sīlavatena vāpīti
aṭṭhasamāpattiñāṇena vā\
pañcābhiññāñāṇena vā micchāñāṇena vā sīlena vā vatena vā sīlabbatena vā
diṭṭhiṃ \[PTS\
Page 107\] \[\\q 107/\] na kappayeyya na janeyya na sañjaneyya na
nibbatteyya\
nābhinibbatteyya; lokasminti apāyaloke manussaloke devaloke khandhaloke
āyatanaloketi\
- diṭṭhimpi lokasmiṃ na kappayeyya.\
\
Ñāṇena vā sīlavatena vāpi samoti attānamanūpaneyyāti sadisohamasmīti
attānaṃ na\
upaneyya jātiyā vā gottena vā kolaputtiyena vā vaṇṇapokkharatāya vā
dhanena vā\
ajjhenena vā kammāyatanena vā sippāyatanena vā vijjāṭṭhānena vā sutena
vā paṭibhānena\
vā aññataraññatarena vā vatthunāti \'samoti attānamanūpaneyya. \'\
\
Hīno na maññetha visesi vāpīti - \'hīnohamasmī\'ti attānaṃ na upaneyya1
jātiyā vā gottena\
vā kolaputtiyena vā vaṇṇapokkharatāya vā dhanena vā ajjhenena vā
kammāyatanena vā\
sippāyatanena va - vijjāṭṭhānena vā sutena vā paṭibhānena vā
aññataraññatarena vā\
vatthunā, \'seyyohamasmī\'ti attānaṃ na upaneyya1 jātiyā vā gottena vā
kolaputtiyena vā\
vaṇṇapokkharatāya vā dhanena vā ajjhenena vā kammāyatanena vā
sippāyatanena vā\
vijjāṭṭhānena vā sutena vā paṭibhānena vā aññataraññatarena vā
vatthunāti \' hīno na\
maññetha visesi vāpi. \'\
\
Tenāha bhagavā:\
\"Diṭṭhimpi lokasmiṃ na kappayeyya\
Ñāṇena vā sīlavatena vāpi,\
Samoti attānamanūpaneyya\
Hīno na maññetha visesi vāpī\"ti.\
\
5 - 5\
Attaṃ pahāya anupādiyāno\
Ñāṇepi2 so nissayaṃ no karoti,\
Sa ve viyattesu na vaggasārī\
Diṭṭhimpi so na pacceti kiñci.\
\
Attaṃ pahāya anupādiyānoti - \' attaṃ pahāyā\'ti attadiṭṭhiṃ pahāya;
\'attaṃ pahāyā\'ti attagāhaṃ\
pahāya; \'attaṃ pahāyā\'ti taṇhāvasena diṭṭhivasena gahitaṃ parāmaṭṭhaṃ
abhiniviṭṭhaṃ\
ajjhositaṃ adhimuttaṃ pahāya pajahitvā vinodayitvā3 byantiṃ karitvā
anabhāvaṃ gametvāti\
- attaṃ \[PTS Page 108\] \[\\q 108/\] pahāya; anupādiyānoti catuhi
upādānehi\
anupādiyamāno agaṇhamāno aparāmasamāno anabhinivisamānoti \'attaṃ
pahāya\
anupādiyāno.\
\
1. Upavadeyya - sīmu11 2. Mu: ñāṇenapi - sīmu11 3. Vinodetvā - syā.\
\
\[BJT Page 150\] \[\\x 150/\]\
\
Ñāṇepi1 so nissayaṃ no karotīti aṭṭhasamāpattiñāṇe vā pañcābhiññāñāṇe vā
micchāñāṇe1\
vā taṇhānissayaṃ vā diṭṭhinissayaṃ vā na karoti na janeti na sañjaneti
na nibbatteti\
nābhinibbattetīti - \'ñāṇepi1 so nissayaṃ no karoti. \'\
\
Sa ve viyattesu na vaggasārīti sa ve viyattesu bhinnesu dvejjhāpannesu
dveḷhakajātesu\
nānādiṭṭhikesu nānākhantikesu nānārucikesu nānāladdhikesu
nānādiṭṭhinissayaṃ nissitesu\
chandāgatiṃ gacchantesu dosāgatiṃ gacchantesu mohāgatiṃ gacchantesu
bhayāgatiṃ\
gacchantesu na chandāgatiṃ gacchati, na dosāgatiṃ gacchati, na mohāgatiṃ
gacchati, na\
bhayāgatiṃ gacchati; na rāgavasena gacchati, na dosavasena gacchati, na
mohavasena\
gacchati, na mānavasena gacchati, na diṭṭhivasena gacchati, na
uddhaccavasena gacchati, na\
vicikicchāvasena gacchati, na anusayavasena gacchati, na vaggehi
dhammehi yāyati niyyati\
vuyhati saṃharīyatīti - \'sa ve viyattesu na vaggasārī\'.\
\
Tenāha bhagavā:\
\
\"Attaṃ pahāya anupādiyāno\
Ñāṇepi1 so nissayaṃ no karoti,\
Sa ve viyattesu na vaggasārī\
Diṭṭhimpi so na pacceti kiñcī\"ti.\
\
5 - 6\
Yassūbhayante \[PTS Page 109\] \[\\q 109/\] paṇidhīdha natthi\
Bhavābhavāya idha vā huraṃ vā,\
Nivesanā tassa na santi keci\
Dhammesu niccheyya samuggahītaṃ.\
\
1. Ñāṇena vā - sīmu. 11. Manupa.\
\
\[BJT Page 152\] \[\\x 152/\]\
Yassūbhayante paṇidhīdha natthi bhavābhavāya idha vā huraṃ vāti
\'yassāti\' arahato\
khīṇāsavassa, antoti phasso eko anto, phassasamudayo dutiyo anto; atīto
eko anto, anāgato\
dutiyo anto; sukhā vedanā eko anto, dukkhā vedanā dutiyo anto; nāmaṃ eko
anto, rūpaṃ\
dutiyo anto; cha ajjhattikāni āyatanāni eko anto, cha bāhirāni āyatanāni
dutiyo anto; sakkāyo\
eko anto, sakkāyasamudayo dutiyo anto; paṇidhi vuccati taṇhā yo rāgo
sārāgo anunayo\
anurodho nandi nandirāgo cittassa sārāgo icchā mucchā ajjhosānaṃ gedho
paḷigedho5 saṅge\
paṅko ejā māyā janikā sañjanikā sañjananī sibbanī jālinī saritā
visattikā suttaṃ visaṭā\
āyūhanī6 dutiyā paṇidhi bhavanetti vanaṃ vanatho santhavo sneho apekkhā
paṭibandhu 7\
āsā āsiṃsanā āsiṃsitattaṃ, rūpāsā saddāsā gandhāsā rasāsā phoṭṭhabbāsā
lābhāsā dhanāsā\
puttāsā jīvitāsā, jappā pajappā abhijappā jappanā jappitattaṃ loluppaṃ
loluppāyanā\
loluppāyitattaṃ pucchañcikatā sādukamyatā, adhammarāgo visamalobho
nikanti nikāmanā\
patthanā pihanā sampatthanā, kāmataṇhā bhavataṇhā vibhavataṇhā rūpataṇhā
arūpataṇhā\
nirodhataṇhā, rūpataṇhā saddataṇhā gandhataṇhā rasataṇhā
phoṭṭhabbataṇhā\
dhammataṇhā, ogho yogo gantho upādānaṃ āvaraṇaṃ nīvaraṇaṃ chadanaṃ
bandhanaṃ\
upakkileso anusayo pariyuṭṭhānaṃ latā vevicchaṃ, dukkhamūlaṃ
dukkhanidānaṃ\
dukkhappabhavo mārapāso mārabalisaṃ māravisayo taṇhānadī taṇhājālaṃ
taṇhāgaddulaṃ\
taṇhāsamuddo, abhijjhā lobho akusalamūlaṃ; bhavābhavāyāti bhavābhavāya
kammabhavāya\
punabbhavāya, kāmabhavāya kammabhavāya, kāmabhavāya punabbhavāya,
rūpabhavāya\
kammabhavāya, rūpabhavāya punabbhavāya, arūpabhavāya kammabhavāya,
arūpabhavāya\
punabbhavāya punappunabhavāya punappunagatiyā punappunauppattiyā\
punappunapaṭisandhiyā punappunaattabhāvābhinibbattiyā; idhāti
sakattabhāvo; huraṃti1\
parattabhāvo; idhāti sakarūpavedanāsaññāsaṅkhāraviññāṇaṃ; huraṃti\
pararūpavedanāsaññāsaṅkhāraviññāṇaṃ; idhāti cha ajjhattikāni āyatanāni;
huraṃti cha\
bāhirāni āyatanāni; idhāti manussaloko; huraṃti devaloko; idhāti
kāmadhātu; huraṃti\
rūpadhātu arūpadhātu; idhāti kāmadhātu rūpadhātu; huraṃti arūpadhātu.\
\
Yassūbhayante paṇidhīdha natthi bhavābhavāya idha vā huraṃ vāti
\'yassa\' ubho ante ca\
bhavābhavāya ca idha huraṃ ca paṇidhi taṇhā natthi na santi, na
saṃvijjati2, nūpalabbhati3,\
pahīnā samucchinnā vūpasantā paṭippassaddhā \[PTS Page 100\] \[\\q
100/\]\
abhabbuppattikā ñāṇagginā daḍḍhātiyassūbhayante paṇidhīdha natthi
bhavābhavāya idha\
vā huraṃ vā.\
\
Nivesanā tassa na santi kecīti - \'nivesanā\'ti dve nivesanā
taṇhānivesanā ca diṭṭhinivesanā\
ca.\
\
Katamo taṇhānivesanā? Yāvatā taṇhāsaṅkhātena sīmakataṃ mariyādīkataṃ1
odhikataṃ\
pariyantakataṃ2 pariggahitaṃ mamāyitaṃ: idaṃ mama etaṃ mama ettakaṃ
mamaṃ ettāvatā\
mamaṃ, mama rūpā saddā gandhā rasā phoṭṭhabbā attharaṇā pāpuraṇā
dāsidāsā ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgārañca
kevalampi\
mahāpaṭhaviṃ taṇhāvasena mamāyati yāvatā aṭṭhasatataṇhāvicaritaṃ, ayaṃ
taṇhānivesanā.\
Katamo diṭṭhinivesanā? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāraṃ diṭṭhivisūkāyikaṃ diṭṭhivipphanditaṃ diṭṭhisaññojanaṃ
gāho paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho, ayāthāvakasmiṃ yāthāvakanti3
gāho, yāvatā\
dvāsaṭṭhi diṭṭhigatāni; ayaṃ diṭṭhinivesanā;\
\
Tassāti arahato khīṇāsavassa, \'nivesanā tassa na santi\
Kecī\'ti nivesanā tassa keci natthi na santi na saṃvijjanti
nūpalabbanti, pahīnā samucchinnā\
vūpasantā paṭippassaddhā abhabbuppattikā ñāṇagginā daḍḍhāti - nivesanā
tassa na santi\
keci.\
\
Dhammesu niccheyya samuggahītanti - \'dhammesū\'ti dvāsaṭṭiyā4
diṭṭhigatesu; niccheyyāti\
nicchinitvā vicinitvā pavicinitvā tulayitvā tīrayitvā vibhāvayitvā
vibhūtaṃ katvā;\
samuggahītanti odhiggāho bilaggāho varaggāho koṭṭhāsaggāho uccayaggāho\
samuccayaggāho idaṃ saccaṃ tacchaṃ tathaṃ bhūtaṃ yāthāvaṃ aviparītanti
gahitaṃ\
parāmaṭṭhaṃ abhiniviṭṭhaṃ ajjhositaṃ adhimuttaṃ natthi na santi na
saṃvijjati nūpalabbhati\
pahīnaṃ samucchinnaṃ vūpasannaṃ paṭippassaddhaṃ abhabbuppattikaṃ
ñāṇagginā\
daḍḍhantidhammesu niccheyya samuggahītaṃ.\
\
Tenāha bhagavā:\
\
\" Yassūbhayante paṇidhīdha natthi\
Bhavābhavāya idha vā huraṃ vā,\
Nivesanā tassa na santi keci\
Dhammesu niccheyya samuggahīta\"nti.\
\
1. Hurāti - sīmu11. Syā 2. Na saṃvijjanti - sīmu. 1 Machasaṃ 3.
Nupalabbhanti - sīmu. 11\
Machasaṃ 4. Dvāsaṭṭhi - sīmu1.\
\
\[BJT Page 154\] \[\\x 154/\]\
5 - 7\
Tassīdha diṭṭhe va sute mute vā\
Pakappitā natthi aṇūpi saññā,\
Taṃ brāhmaṇaṃ diṭṭhimanādiyānaṃ\
Kenīdha lokasmiṃ vikappayeyya\
\
Tassīdha diṭṭhe va sute mute vā pakappitā natthi aṇūpi saññāti
\'tassāti\' arahato\
khīṇāsavassa, tassa diṭṭhe \[PTS Page 111\] \[\\q 111/\] vā
diṭṭhasuddhiyā vā sute vā\
sutasuddhiyā vā mute vā mutasuddhiyā vā, saññāpubbaṅgamatā
saññāvikappayatā,\
saññāviggahena saññāya uṭṭhapitā samuṭṭhapitā kappitā pakappitā saṅkhatā
abhisaṅkhatā\
saṇṭhapitā diṭṭhi natthi na santi na saṃvijjati nūpalabbhati, pahīnā
samucchinnā vūpasantā\
paṭippassaddhā abhabbuppattikā ñāṇagginā daḍḍhāti - tassīdha. Diṭṭheva
sute mute vā\
pakappitā natthi aṇūpi saññā.\
\
Taṃ brāhmaṇaṃ diṭṭhimanādiyānanti - brāhmaṇoti sattannaṃ dhammānaṃ
bāhitattā\
brāhmaṇo, sakkāyadiṭṭhi bāhitā hoti, - peasito1\
Tādī pavuccate sa brahmā; taṃ brāhmaṇaṃ diṭṭhimanādiyānanti - taṃ
brāhmaṇaṃ\
diṭṭhimanādiyantaṃ agaṇhantaṃ aparāmasantaṃ anabhinivisantanti \'taṃ
bārahmaṇaṃ\
diṭṭhimanādiyānaṃ\'\
\
Kenīdha lokasmiṃ vikappayeyyāti - \'kappā\'ti dve kappā: taṇhākappo ca
diṭṭhikappo ca - pe\
-\
\
Ayaṃ diṭṭhikappo. Tassa taṇhākappo pahīno diṭṭhikappo paṭinissaṭṭho.
Taṇhākappassa\
pahīnattā diṭṭhikappassa paṭinissaṭṭhattā. Kena rāgena kappeyya? Kena
dosena kappeyya?\
Kena mohena kappeyya? Kena mānena kappeyya? Kāya diṭṭhiyā kappeyya?
Kena\
uddhaccena kappeyya? Kāya vicikicchāya kappeyya? Kehi anusayehi kappeyya
rattoti vā\
duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā
aniṭṭhaṃ gatoti\
vā thāmagatoti vā? Te abhisaṅkhārā pahīnā, abhisaṅkhārānaṃ pahīnattā
gatiyā2 kena\
kappeyya nerayikoti vā tiracchānayonikoti vā pettivisayikoti \[PTS Page
112\] \[\\q 112/\] vā\
manussoti vā devoti vā rūpīti vā arūpīti vā saññīti vā asaññīti vā
nevasaññīnāsaññīti vā?\
So hetu natthi paccayo natthi kāraṇaṃ natthi yena kappeyya vikappeyya
vikappaṃ\
āpajjeyya. Kenīdha lokasminti apāyaloke manussaloke devaloke khandhaloke
dhātuloke\
āyatanaloketi - kenīdha lokasmiṃ vikappayeyya.\
\
Tenāha bhagavā:\
\
\"Tassīdha diṭṭhe va sute mute vā\
Pakappitā natthi aṇūpi saññā,\
Taṃ brāhmaṇaṃ diṭṭhimanādiyānaṃ\
Kenīdha lokasmiṃ vikappayeyyā\"ti.\
\
1. Anissito - syā. 2. Gatiyo - syā.\
\
\[BJT Page 156\] \[\\x 156/\]\
Na kappayanti na purekkharonti\
Dhammāpi tesaṃ na paṭicchitāse,\
Na brāhmaṇo sīlavatena neyyo\
Pāraṃ gato na pacceti tādī.\
\
Na kappayanti na purekkharontīti - \'kappāti \'dve kappā: taṇhākappo ca
diṭṭhikappo ca.\
. 5\
Katamo taṇhā kappo? Yāvatā taṇhāsaṅkhātena sīmakataṃ mariyādīkataṃ1
odhikataṃ\
pariyantakataṃ2 pariggahitaṃ mamāyitaṃ: idaṃ mama etaṃ mama ettakaṃ
mamaṃ ettāvatā\
mamaṃ, mama rūpā saddā gandhā rasā phoṭṭhabbā attharaṇā pāpuraṇā
dāsidāsā ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgārañca
kevalampi\
mahāpaṭhaviṃ taṇhāvasena mamāyati yāvatā aṭṭhasatataṇhāvicaritaṃ, ayaṃ
taṇhākappo.\
\
Katamo diṭṭhikappo? Vīsativatthukā sakkāyadiṭṭhi, dasavatthukā \[PTS
Page 113\] \[\\q 113/\]\
micchādiṭṭhi, dasavatthukā antaggāhikā diṭṭhi, yā evarūpā diṭṭhi
diṭṭhigataṃ\
diṭṭhigahanaṃ diṭṭhikantāraṃ diṭṭhivisūkāyikaṃ diṭṭhivipphanditaṃ
diṭṭhisaññojanaṃ gāho\
paṭiggāho abhiniveso parāmāso kummaggo micchāpatho micchattaṃ
titthāyatanaṃ\
vipariyesagāho viparītagāho vipallāsagāho micchāgāho, ayāthāvakasmiṃ
yāthāvakanti3\
gāho, yāvatā dvāsaṭṭhi diṭṭhigatāni; ayaṃ diṭṭhikappo.\
. 5\
\
Tesaṃ taṇhākappo pahīno, diṭṭhikappo paṭinissaṭṭho; taṇhākappassa
pahīnattā\
diṭṭhikappassa paṭinissaṭṭhattā taṇhākappaṃ vā diṭṭhikappaṃ vā na
kappenti na janenti na\
saṃjanenti na nibbattenti nābhinibbattentīti - na kappayanti; na
purekkharontīti\
purekkhārāti dve purekkhārā: taṇhāpurekkhāro ca diṭṭhipurekkhāro ca\
\
Katamo taṇhā purekkhāro? Yāvatā taṇhāsaṅkhātena sīmakataṃ mariyādīkataṃ1
odhikataṃ\
pariyantakataṃ2 pariggahitaṃ mamāyitaṃ: idaṃ mama etaṃ mama ettakaṃ
mamaṃ ettāvatā\
mamaṃ, mama rūpā saddā gandhā rasā phoṭṭhabbā attharaṇā pāpuraṇā
dāsidāsā ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgārañca
kevalampi\
mahāpaṭhaviṃ taṇhāvasena mamāyati yāvatā aṭṭhasatataṇhāvicaritaṃ, ayaṃ\
taṇhāpurekkhāro\
\
Katamo diṭṭhipurekkhāro? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāraṃ diṭṭhivisūkāyikaṃ diṭṭhivipphanditaṃ diṭṭhisaññojanaṃ
gāho paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho, ayāthāvakasmiṃ yāthāvakanti3
gāho, yāvatā\
dvāsaṭṭhi diṭṭhigatāni; ayaṃ diṭṭhipurekkhāro. Tesaṃ taṇhāpurekkhāro
pahīno,\
diṭṭhipurekkhāro paṭinissaṭṭho taṇhā purekkhārassa pahīnattā
diṭṭhipurekkhārassa\
paṭinissaṭṭhattā na taṇhaṃ vā na diṭṭhiṃ vā purato katvā caranti. Na
taṇhādhajā na\
taṇhāketu na taṇhādhipateyyā na diṭṭhidhajā na diṭṭhiketu na
diṭṭhādhipateyyā na\
taṇhāya vā na diṭṭhiyā vā parivāretvā carantīti - na kappayanti na
purekkharonti.\
\
1. Mariyādikataṃ - machasaṃ, syā. 2. Pariyantikataṃ - syā 3.
Yathāvakanti - sīmu. 11.\
\
\[BJT Page 158\] \[\\x 158/\]\
Dhammāpi tesaṃ na paṭicchitā seti - dhammā vuccanti dvāsaṭṭhi
diṭṭhigatāni, tesanti tesaṃ\
arahantānaṃ khīṇāsavānaṃ; na paṭicchitā seti sassato loko idameva saccaṃ
moghamaññanti\
na paṭicchitā se, asassato loko, antavā loko, anantavā loko, taṃ jīvaṃ
taṃ sarīraṃ, aññaṃ\
jīvaṃ aññaṃ sarīraṃ, hoti tathāgato parammaraṇā, na hoti tathāgato
parammaraṇā, hoti ca\
na ca hoti tathāgato parammaraṇā, neva hoti na na hoti tathāgato
parammaraṇā, idameva\
saccaṃ moghamaññanti na paṭicchitā seti - dhammāpi tesaṃ na paṭicchitā
se.\
\
Na brāhmaṇo sīlavatena neyyoti - \'nā\'ti paṭikkhepo; brāhmaṇoti
sattannaṃ dhammānaṃ\
bāhitattā brāhmaṇo, sakkāyadiṭṭhi bāhitā hoti,\
Vicikicchā bāhitā hoti, sīlabbataparāmāso bāhito hoti, rāgo bāhito hoti,
doso bāhito hoti,\
moho bāhito hoti, māno bāhito hoti, bāhitāssa honti pāpakā akusalā
dhammā saṃkilesikā\
ponobhavikā sadarā dukkhavipākā āyatiṃ jātijarāmaraṇīyā.\
\
\" Bāhetvā sabbapāpakāni (sabhiyāti bhagavā)\
Vimalo sādhu samāhito ṭhitatto,\
Saṃsāramaticca kevalī so\
Asito \[PTS Page 114\] \[\\q 114/\] tādī pavuccate sa brahmā\". 1 Tādī2
pavuccate sa\
brahmā. Na brāhmaṇo sīlavatena neyyoti brāhmaṇo sīlena vā vatena3 vā
sīlabbatena4 vā\
na yāyati na niyyati5 na vuyhati na saṃharīyatīti - na brāhmaṇo
sīlavatena neyyo.\
\
Pāraṃ gato na pacceti tādīti - pāraṃ vuccati amataṃ nibbānaṃ, yo so
sabbasaṅkhārasamatho\
sabbūpadhipaṭinissaggo taṇhakkhayo virāgo nirodho nibbānaṃ, so pāraṃ
gato pāraṃ patto\
antagato antappatto koṭigato koṭippatto (vitthāro) jātimaraṇasaṃsāro
natthi tassa\
punabbhavoti - pāraṃ gato; ne paccetīti sotāpattimaggena ye kilesā
pahīnā, te kilese na\
puneti na pacceti na paccāgacchati. Sakadāgāmimaggena ye kilesā pahīnā,
te kilese na\
puneti na pacceti na paccāgacchati, anāgāmimaggena ye kilesā pahīnā te
kilese na puneti na\
pacceti na paccāgacchati, arahattamaggena ye kilesā pahīnā, te kilese na
puneti na pacceti\
na paccāgacchatīti - pāraṃ gato na pacceti;\
\
1. Anissito - syā. 2. Tādi - syā 3. Vattena - syā 4. Sīlavattena - syā.
5. Niyyāti - syā.\
\
\[BJT Page 160\] \[\\x 160/\]\
Tādīti arahā pañcahākārehi tādī: iṭṭhāniṭṭhe tādī, cattāvīti tādī,
tiṇṇāvīti tādī, muttāvīti\
tādī, taṃniddesā tādī. Kathaṃ arahā iṭṭhāniṭṭhe tādī? Arahā lābhepi
tādī, alābhepi tādī,\
yasepi tādī, ayasepi tādī, pasaṃsāyapi tādī, nindāyapi tādī, sukhepi
tādī dukkhepi tādī,\
ekaṃ ce bāhaṃ1 gandhena limpeyyuṃ2, ekaṃ ce bāhaṃ1 vāsiyā taccheyyuṃ,
amusmiṃ natthi\
rāgo, amusmiṃ natthi paṭighaṃ. Anunayapaṭighavippahīno
ugghātinighātivītivatto\
anurodhavirodhaṃ samatikkanto; evaṃ arahā iṭṭhāniṭṭhe tādī. Kathaṃ arahā
cattāvīti tādī?\
Arahato rāgo catto vanto \[PTS Page 115\] \[\\q 115/\] mutto pahīno
paṭinissaṭṭho, doso\
moho kodho upanāho makkho paḷāso issā macchariyaṃ māyā sāṭheyyaṃ thambho
sārambho\
māno atimāno mado pamādo sabbe kilesā sabbe duccaritā sabbe darathā
sabbe pariḷāhā\
sabbe santāpā sabbākusalābhisaṅkhārā cattā vantā mutā pahīnā
paṭinissaṭṭhā, evaṃ arahā\
cattāvīti tādī. Kathaṃ arahā tiṇṇāvīti tādī? Arahā kāmoghaṃ tiṇṇo
bhavoghaṃ tiṇṇo\
diṭṭhoghaṃ tiṇṇo avijjoghaṃ tiṇṇo sabbaṃ saṃsārapathaṃ3 tiṇṇo uttiṇṇo
nittiṇṇo\
atikkanto samatikkanto vītivatto, so vutthavāso ciṇṇacaraṇo
jātimaraṇasaṃsāro natthi tassa\
punabbhavoti. Evaṃ arahā tiṇṇāvīti tādī. Kathaṃ arahā muttāvīti tādī?
Arahato rāgā cittaṃ\
muttaṃ vimuttaṃ suvimuttaṃ; dosā cittaṃ muttaṃ vimuttaṃ suvimuttaṃ, mohā
cittaṃ muttaṃ\
vimuttaṃ suvimuttaṃ, kodhā upanāhā makkhā paḷāsā issāya macchariyā
māyāya sāṭheyyā\
thambhā sārambhā mānā atimānā madā pamādā sabbakilesehi
sabbaduccaritehi\
sabbadarathehi sabbapariḷāhehi sabbasantāpehi sabbākusalābhisaṅkhārehi
cittaṃ muttaṃ\
vimuttaṃ suvimuttaṃ, evaṃ arahā muttāvīti tādī. Kathaṃ arahā tanniddesā
tādī? Arahā sīle\
sati sīlavāti taṃniddesā tādī; saddhāya sati saddhoti taṃniddesā tādī,
viriye sati viriyavāti\
taṃniddesā tādī, satiyā sati satimāti taṃniddesā tādī, samādhismiṃ sati
samāhitoti\
taṃniddesā tādī, paññāya sati paññavāti taṃ niddesā tādī, vijjāya sati
tevijjoti taṃniddesā\
tādī, abhiññāya sati chaḷabhiññoti taṃniddesā tādī, evaṃ arahā
taṃniddesā \[PTS Page 116\]\
\[\\q 116/\] tādīti - pāraṅgato na pacceti tādī.\
Tenāha bhagavā:\
\
\" Na kappayanti na purekkharonti\
Dhammāpi tesaṃ na paṭicchitā se,\
Na brāhmaṇo sīlavatena neyyo\
Pāraṅgato na pacceti tādīti.\
\
Paramaṭṭhakasuttaniddeso pañcamo.\
\
1. Aṅgaṃ - sīmu. 1 2. Vilimpeyyuṃ - sīmu11 3. Sabbasaṃsārapathaṃ -
manupa.\
Sabbasaṅkhārapathaṃ - sīmu11.\
\
\[BJT Page 162\] \[\\x 162/\]\
\
6.\
\
Jarāsuttaniddeso\
\
Atha jarāsuttaniddeso1 vuccati:\
\
6 - 1\
Appaṃ \[PTS Page 117\] \[\\q 117/\] vata jīvitaṃ idaṃ\
Oraṃ vassasatāpi mīyati, 2\
Yo cepi aticca jīvati\
Atha kho so jarasāpi mīyati.\
\
Appaṃ vata jīvitaṃ idanti - \'jīvita\'nti āyu ṭhiti3 yapanā yāpanā
irīyanā vattanā pālanā\
jīvitaṃ jīvitindriyaṃ; apica dvīhi kāraṇehi appakaṃ jīvitaṃ, thokakaṃ
jīvitaṃ;\
ṭhitiparittatāya vā appakaṃ jīvitaṃ, sarasaparittatāya vā appakaṃ
jīvitaṃ. Kathaṃ\
ṭhitiparittatāya vā appakaṃ jīvitaṃ? Atīte cittakkhaṇe jīvittha na
jīvati na jīvissati; anāgate\
cittakkhaṇe jīvissati na jīvati na jīvittha; paccuppanne cittakkhaṇe
jīvati na jīvittha na\
jīvissati.\
\
1. Jīvitaṃ attabhāvo ca sukhadukkhā ca kevalā,\
Ekacittasamāyuttā lahuso vattate khaṇo.\
\
2. Cullāsīti sahassāni kappā4 tiṭṭhanti ye marū,\
Natveva tepi jīvanti dvīhi cittehi saṃyutu5.\
3. Ye \[PTS Page 118\] \[\\q 118/\] niruddhā marantassa tiṭṭhamānassa vā
idha,\
Sabbepi6 sadisā khandhā gatā appaṭisandhikā. 7\
\
4. Anantarā ca ye bhaggā ye ca bhaggā anāgatā,\
Tadantare niruddhānaṃ vesamaṃ8 natthi lakkhaṇe.\
\
5. Anibbattena na jāto paccuppannena jīvati,\
Cittabhaṅgā mato loko paññattiparamatthiyā. 9\
\
6. Yathā ninnā pavattanti chandena pariṇāmitā,\
Acchinnadhārā vattanti saḷāyatanapaccayā.\
\
7. Anidhānagatā bhaggā puñjo natthi anāgate,\
Nibbattāyeva tiṭṭhanti āragge sāsapūpamā.\
\
1. Jarāsuttaṃ - sīmu11 2. Mīyyati - sū, sa. 3. Āyuṭṭhiti - sīmu11. 4.
Kappaṃ - vi. 5. Samohitā\
- sīmu 11. Samāhitā - vi. 6. Sabbeva - sīmu11 7. Appaṭisandhiyā - vi. 8.
Vesammaṃ - sa 9.\
Paramaṭṭhiyā - vi. Paramaṭṭhiti - sa.\
\
\[BJT Page 164\] \[\\x 164/\]\
\
8. Nibbattānañca dhammānaṃ bhaṅgo nesaṃ purakkhato,\
Palokadhammā tiṭṭhanti purāṇehi amissitā.\
\
9. Adassanāto āyanti bhaṅgā gacchanti adassanaṃ1,\
Vijjuppādova ākāse uppajjanti vayanti cāti.\
\
Evaṃ ṭhitiparittatāya appakaṃ jīvitaṃ.\
\
Kathaṃ sarasaparittatāya appakaṃ jīvitaṃ? Assāsūpanibaddhaṃ jīvitaṃ,
passāsūpanibaddhaṃ\
jīvitaṃ, assāsapassāsūpanibaddhaṃ jīvitaṃ, mahābhūtupanibaddhaṃ
jīvitaṃ,\
kabalīkārāhārūpanibaddhaṃ jīvitaṃ, usmūpanibaddhaṃ jīvitaṃ,
viññāṇūpanibaddhaṃ\
jīvitaṃ. Mūlampi imesaṃ dubbalaṃ, pubbahetu\'pi imesaṃ dubbalā, yepi
paccayā te\'pi\
dubbalā, yāpi pabhavikā sāpi2 dubbalā, sahabhupi3 imesaṃ dubbalā,
sampayogā\'pi imesaṃ\
dubbalā, sahajāpi imesaṃ dubbalā, yā\'pi payojikā sā\'pi dubbalā,
aññamaññaṃ niccadubbalā\
ime, aññamaññaṃ \[PTS Page 119\] \[\\q 119/\] anavaṭṭhitā ime,
aññamaññaṃ paripātayanti\
ime, aññamaññassa hi natthi tāyitā, na cāpi ṭhapenti aññamaññaṃ ime.
Yo\'pi nibbattako so\
na vijjati.\
\
10. \" Na ca kenaci koci hāyati bhaṅgabyā4 ime hi sabbaso,\
Purimehi pabhāvitā ime yepi pabhavakā5 te pure matā\
Purimā\'pi ca pacchimā\'pi ca aññamaññaṃ na kadācimāddasu\" nti.\
\
Evaṃ sarasaparittatāya appakaṃ jīvitaṃ.\
\
Apica cātummahārājikānaṃ devānaṃ jīvitaṃ upādāya manussānaṃ appakaṃ
jīvitaṃ parittaṃ\
jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ\
na ciraṭṭhitikaṃ jīvitaṃ.\
\
Apica cātummahārājikānaṃ devānaṃ jīvitaṃ upādāya manussānaṃ appakaṃ
jīvitaṃ parittaṃ\
jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ\
na ciraṭṭhitikaṃ jīvitaṃ.\
\
Apica tāvatiṃsānaṃ devānaṃ jīvitaṃ upādāya manussānaṃ appakaṃ jīvitaṃ
parittaṃ jīvitaṃ\
thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ na\
ciraṭṭhitikaṃ jīvitaṃ.\
\
Apica yāmānaṃ devānaṃ jīvitaṃ upādāya manussānaṃ appakaṃ jīvitaṃ
parittaṃ jīvitaṃ\
thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ na\
ciraṭṭhitikaṃ jīvitaṃ.\
\
Apica tusitānaṃ devānaṃ jīvitaṃ upādāya manussānaṃ appakaṃ jīvitaṃ
parittaṃ jīvitaṃ\
thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ na\
ciraṭṭhitikaṃ jīvitaṃ.\
\
Apica nimmāṇaratīnaṃ devānaṃ jīvitaṃ upādāya manussānaṃ appakaṃ jīvitaṃ
parittaṃ\
jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ\
na ciraṭṭhitikaṃ jīvitaṃ.\
\
Apica paranimmitavasavattīnaṃ devānaṃ jīvitaṃ upādāya manussānaṃ appakaṃ
jīvitaṃ\
parittaṃ jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ
jīvitaṃ\
anaddhaniyaṃ jīvitaṃ na ciraṭṭhitikaṃ jīvitaṃ.\
\
Apica brahmakāyikānaṃ devānaṃ jīvitaṃ upādāya manussānaṃ appakaṃ jīvitaṃ
parittaṃ\
jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ
anaddhaniyaṃ jīvitaṃ\
na ciraṭṭhitikaṃ jīvitaṃ. Vuttampi cetaṃ bhagavatā:\
\
\"Appamidaṃ bhikkhave manussānaṃ āyu, gamanīyo samparāyo, mantāya
boddhabbaṃ,\
kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ, yo
bhikkhave ciraṃ\
jīvati, so vassasataṃ appaṃ vā bhiyyo vā. \"\[A\]\
\
1. Gacchantyadassanaṃ - vi 2. Yepi pabhāvikā tepi - sīmu11 3. Sahabhūmi
pi - sīmu11. 4.\
Gandhabbā - sīmu11 5. Pabhāvitā - sīmu. 11 \[A\] mārasaṃyutta -
paṭhamavagga.\
\
\[BJT Page 166\] \[\\x 166/\]\
11. Appamāyu manussānaṃ hīḷeyya naṃ suporiso,\
Careyyādittasīsova natthi maccussa nāgamo.\
\
12. Accayanti ahorattā jīvitaṃ uparujjhati,\
Āyu khīyati maccānaṃ kunnadīnaṃva odakaṃ. \[A\]\"\
\
Appaṃ \[PTS Page 120\] \[\\q 120/\] vata jīvitaṃ idaṃ oraṃ vassasatāpi
mīyatīti1 -\
kalalakālepi cavati marati antaradhāyati vippalujjati, abbudakālepi
cavati marati\
antaradhāyati vippalujjati, pesikālepi cavati marati antaradhāyati
vippalujjati, ghanakālepi\
cavati marati antaradhāyati vippalujjati, pasākhakālepi2 cavati marati
antaradhāyati\
vippalujjati, jātamattopi cavati marati antaradhāyati vippalujjati,
sūtigharepi cavati marati\
antaradhāyati vippalujjati, addhamāsikopi cavati marati antaradhāyati
vippalujjati, māsikopi\
cavati marati antaradhāyati vippalujjati, dvemāsikopi temāsikopi
catumāsikopi -\
pañcamāsikopi cavati marati antaradhāyati vippalujjati, chamāsikopi
sattamāsikopi\
aṭṭhamāsikopi navamāsikopi dasamāsikopi - saṃvaccharikopi cavati marati
antaradhāyati\
vippalujjati, dvevassikopi - tivassikopi catuvassikopi pañcavassikopi
chavassikopi\
sattavassikopi aṭṭhavassikopi navavassikopi dasavassikopi
vīsativassikopi tiṃsavassikopi\
cattārīsavassikopi paññāsavassikopi saṭṭhivassikopi sattativassikopi
asītivassikopi\
navutivassikopi cavati marati antaradhāyati vippalujjatīti \'oraṃ
vassasatāpi mīyati. 3\'\
\
Yo cepi aticca jīvatīti - yo vassasataṃ atikkamitvā jīvati, so ekaṃ vā
vassaṃ4 jīvati, dve vā\
vassāni jīvati, tīṇi vā vassāni jīvati, cattāri vā vassāni jīvati, pañca
vā vassāni jīvati dasa vā\
vassāni jīvati, vīsatiṃ vā vassāni jīvati, tiṃsaṃ vā vassāni jīvati,
cattārīsaṃ vā vassāni\
jīvatīti \'yo cepi aticca jīvati. \'\
\
Atha kho so jarasāpi mīyatīti - yadā jiṇṇo hoti vuddho mahallako
addhagato vayo\
anuppatto, khaṇḍadanto \[PTS Page 121\] \[\\q 121/\] palitakeso, 5
vilūnaṃ khalitaṃsiro\
valitaṃ tilakāhatagatto vaṅko bhoggo daṇḍaparāyaṇo, so jarāyapi cavati
marati\
antaradhāyati vippalujjati, natthi maraṇamhā mokkho.\
\
13. \"Phalānamiva pakkānaṃ pāto papanato bhayaṃ,\
Evaṃ jātāna maccānaṃ niccaṃ maraṇato bhayaṃ.\
\
14. Yathāpi kumbhakārassa kataṃ mattikabhājanaṃ, 6\
Sabbaṃ bhedanapariyantaṃ7 evaṃ maccāna jīvitaṃ.\
\
15. Daharā ca mahantā ca ye bālā ye ca paṇḍitā.\
Sabbe maccuvasaṃ yanti sabbe maccuparāyaṇā, \"\
\
1. Mīyatīti - sīmu11. 2. Pañcasākhakālepi - syā. 3 Miyyati - sīmu11. 4.
Vassasataṃ - sīmu11.\
5. Phalitakeso - sa. 6. Katā mattikabhājanā - machasaṃ. Syā. 7 Sabbe
bhedanapariyantā -\
machasaṃ. Syā \[a\]mārasaṃyutta - paṭhamavagga.\
\
\[BJT Page 168\] \[\\x 168/\]\
16. \"Tesaṃ maccuparetānaṃ gacchataṃ paralokato,\
Na pitā tāyate puttaṃ ñātī vā pana ñātake.\
\
17. Pekkhataññeva ñātīnaṃ passa lālapataṃ1 puthu,\
Ekamekova maccānaṃ govajjho viya nīyati,\
Evamabbhāhato loko maccunā ca jarāya cā\"ti \[a.\]\
\
Atha kho so jarasāva mīyati\
\
Tenāha bhagavā:\
\" Appaṃ vata jīvitaṃ idaṃ\
Oraṃ vassasatāpi mīyati,\
Yo cepi aticca jīvati\
Atha kho so jarasāva mīyatī\"ti.\
\
6 - 2\
\
Sovanti janā mamāyite\
Na hi santi niccā pariggahā,\
Vinābhāvaṃ santamevidaṃ\
Iti disvā nāgāramāvase2.\
\
Socanti janā mamāyiteti - \' janā\'ti khattiyā ca brāhmaṇā ca vessā ca
suddā ca gahaṭṭhā ca\
pabbajitā ca devā ca manussā \[PTS Page 122\] \[\\q 122/\] ca; mamattāti
dve mamattā:\
\
Katamo taṇhāmamatto? Yāvatā taṇhāsaṅkhātena sīmakataṃ mariyādīkataṃ1
odhikataṃ\
pariyantakataṃ2 pariggahitaṃ mamāyitaṃ: idaṃ mama etaṃ mama ettakaṃ
mamaṃ ettāvatā\
mamaṃ, mama rūpā saddā gandhā rasā phoṭṭhabbā attharaṇā pāpuraṇā
dāsidāsā ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgārañca
kevalampi\
mahāpaṭhaviṃ taṇhāvasena mamāyati yāvatā aṭṭhasatataṇhāvicaritaṃ, idaṃ
taṇhāmamattaṃ\
Katamo diṭṭhimamatto? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāraṃ diṭṭhivisūkāyikaṃ diṭṭhivipphanditaṃ diṭṭhisaññojanaṃ
gāho paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho, ayāthāvakasmiṃ yāthāvakanti3
gāho, yāvatā\
dvāsaṭṭhi diṭṭhigatāni; idaṃ diṭṭhimamattaṃ. Mamāyitaṃ vatthuṃ
acchedasaṅkinopi socanti.\
Acchijjantepi socanti. Acchinnepi socanti. Mamāyitaṃ vatthuṃ
vipariṇāmasaṅkinopi socanti.\
Vipariṇamantepi socanti. Vipariṇatepi socanti, kilamanti, paridevanti,
urattāḷīṃ kandanti,\
sammohaṃ āpajjantīti \'socanti janā mamāyite. \'\
\
Na hi santi niccā pariggahāni - \' pariggahā\'ti - dve pariggahā:
taṇhāpariggaho ca\
diṭṭhipariggaho ca\
\
Katamo taṇhāpariggaho? Yāvatā taṇhāsaṅkhātena sīmakataṃ mariyādīkataṃ1
odhikataṃ\
pariyantakataṃ2 pariggahitaṃ mamāyitaṃ: idaṃ mama etaṃ mama ettakaṃ
mamaṃ ettāvatā\
mamaṃ, mama rūpā saddā gandhā rasā phoṭṭhabbā attharaṇā pāpuraṇā
dāsidāsā ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgārañca
kevalampi\
mahāpaṭhaviṃ taṇhāvasena mamāyati yāvatā aṭṭhasatataṇhāvicaritaṃ, ayaṃ\
taṇhāpariggaho.\
\
Katamo diṭṭhipariggaho? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāraṃ diṭṭhivisūkāyikaṃ diṭṭhivipphanditaṃ diṭṭhisaññojanaṃ
gāho paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho, ayāthāvakasmiṃ yāthāvakanti3
gāho, yāvatā\
dvāsaṭṭhi diṭṭhigatāni; ayaṃ diṭṭhipariggaho.\
\
Taṇhāpariggaho anicco saṅkhato paṭiccasamuppanno khayadhammo vayadhammo\
virāgadhammo nirodhadhammo vipariṇāmadhammo. Diṭṭhipariggaho ca anicco
saṅkhato3\
paṭiccasamuppanno khayadhammo vayadhammo virāgadhammo nirodhadhammo\
vipariṇāmadhammo.\
Vuttaṃ hetaṃ bhagavatā:\
\
\" Passatha no tumhe bhikkhave, taṃ pariggahaṃ, yvāssa4 pariggaho nicco
dhuvo sassato\
avipariṇāmadhammo sassatisamaṃ tatheva ṭhassatīti? No hetaṃ bhante.
Sādhu bhikkhave.\
Ahampi kho etaṃ bhikkhave pariggahaṃ na samanupassāmi, yavāssa4
pariggaho nicco\
dhuvo sassato avipariṇāmadhammo sassatisamaṃ tatheva ṭhassatī\"ti. \[B\]
pariggahā niccā\
dhuvā sassatā avipariṇāmadhammā natthi na santi na saṃvijjanti
nupalabbhantīti \'na hi\
santi niccā pariggahā\'.\
\
1. Lālapanaṃ - sīma11. Lālappataṃ - machasaṃ\
\[A\] suttanipāta sallasutta.\
2. Na gharamāvase - manupa. 3. Asaṅkhato - sīmu1 4. Yvāyaṃ - sīmu11.
Yāyaṃ - \[PTS\]\
\[B\] majjhimanikāya - alagaddūpamasutta.\
\
\[BJT Page 170\] \[\\x 170/\]\
\
Vinābhāvaṃ santamevidanti - nānābhāve vinābhāve aññathābhāve sante
saṃvijjamāne1\
upalabbhiyamāne; vuttaṃ hetaṃ bhagavatā; \"alaṃ ānanda, mā soci. Mā
paridevi. Nanu etaṃ\
mayā ānanda, paṭigacceva akkhātaṃ \[PTS Page 123\] \[\\q 123/\]
sabbeheva piyehi\
manāpehi nānābhāvo vinābhāvo aññathābhāvo. Taṃ kutettha ānanda, labbhā,
yaṃ taṃ jātaṃ\
bhūtaṃ saṅkhataṃ palokadhammaṃ taṃ vata mā palujjīti netaṃ ṭhānaṃ
vijjatī\"ti \[a.\]\
Purimānaṃ purimānaṃ khandhānaṃ dhātūnaṃ āyatanānaṃ vipariṇāmaññathābhāvā
pacchimā\
pacchimā khandhā ca dhātuyo ca āyatanāni ca pavattantīti \'vinābhāvaṃ
santamevidaṃ. \'\
Iti disvā nāgāramāvaseti - \'itī\'ti padasandhi padasaṃsaggo
padapāripūrī akkharasamavāyo\
byañjanasiliṭṭhatā padānupubbatā nāmetaṃ itīti. Iti disvā - passitvā
tulayitvā tīrayitvā\
vibhāvayitvā vibhūtaṃ katvā mamattesūti \'iti disvā\';
nāgāramāvaseti2sabbaṃ\
gharāvāsapaḷibodhaṃ chinditvā puttadārapaḷibodhaṃ chinditvā
ñātipaḷibodhaṃ chinditvā\
mittāmaccapaḷibodhaṃ chinditvā sannidhipaḷibodhaṃ chinditvā kesamassuṃ
ohāretvā\
kāsāyāni vatthāni acchādetvā agārasmā anagāriyaṃ pabbajitvā akiñcana3
bhāvaṃ upagantvā\
eko careyya vihareyya irīyeyya vatteyya pāleyya yapeyya yāpeyyāti \'iti
disvā\
nāgāramāvase\'.\
\
Tenāha bhagavā:\
\
\" Socanti janā mamāyite\
Na hi santi niccā pariggahā,\
Vinābhāvaṃ santamevidaṃ\
Iti disvā nāgāramāvase\"ti. 2\
\
6 - 3\
Maraṇenapi taṃ pahīyati\
Yaṃ puriso mamidanti maññati,\
Etaṃ disvāna4 paṇḍito\
Na mamattāya nametha māmako.\
\
Maraṇepi taṃ pahīyatīti - \'maraṇa\'nti yā5 tesaṃ tesaṃ sattānaṃ tamhā
tamhā sattanikāyā\
cuti cavanatā bhedo \[PTS Page 124\] \[\\q 124/\] antaradhānaṃ maccu
maraṇaṃ kālakiriyā\
khandhānaṃ bhedo kalebarassa nikkhepo jīvitindriyassūpacchedo;\[B\]
tanti rūpagataṃ\
vedanāgataṃ saññāgataṃ saṅkhāragataṃ viññāṇagataṃ; pahīyatīti - pahīyati
jahīyati\
vijahīyati antaradhāyati vippalujjati. Bhāsitampi hetaṃ:\
\
1. \"Pubbeva maccaṃ vijahanti bhogā\
Macco ca te pubbataraṃ jahāti,\
Asassatā bhogino kāmakāmī\
Tasmā na socāmahaṃ sokakāle. \[C\]\
\
1. Saṃvijjamāne atthi - sīmu1 2. Na gharamāvaseti - manupa. 3. Ākiñcana
- syā. 4. Etampi\
viditvā - syā, manupa. 5. Yaṃ - sīmu1.\
\[A.\] Dīghanikāya - mahāparinibbānasutta \[b.\]
Paṭiccasamuppādavibhaṅga. \[C\]\
maṇikuṇḍalajātaka.\
\
\[BJT Page 172\] \[\\x 172/\]\
2. Udeti āpūrati veti cando\
Atthaṅgametvāna paleti sūriyo,\
Viditā mayā sattuka! Lokadhammā\
Tasmā na socāmahaṃ sokakāle\"ti\[a\]\
\
Maraṇenapi taṃ pahīyati.\
\
Yaṃ puriso mamidanti maññatīti - \'ya\'nti rūpagataṃ vedanāgataṃ
saññāgataṃ saṅkhāragataṃ\
viññāṇagataṃ; purisoti saṅkhā samaññā paññatti vohāro nāmaṃ nāmakammaṃ\
nāmadheyyaṃ nirutti byañjanaṃ abhilāpo; mamidanti maññatīti
taṇhāmaññanāya maññati,\
diṭṭhimaññanāya maññati, mānamaññanāya maññati, kilesamaññanāya
maññati,\
duccaritamaññanāya maññati, payogamaññanāya maññati, vipākamaññanāya
maññatīti \'yaṃ\
puriso mamidanti maññati. \'\
\
Etaṃ disvāna1 paṇḍitoti - etaṃ ādīnavaṃ ñatvā jānitvā tulayitvā
tīrayitvā vibhāvayitvā\
vibhūtaṃ katvā mamattesūti - etaṃ2 disvāna; paṇḍitoti - dhīro paññavā
buddhimā ñāṇī\
vibhāvī medhāvīti - \'etaṃ disvāna paṇḍito. \'\
\
Na mamattāya nametha māmakoti - \'mamattā\'ti dve mamattā: \[PTS Page
125\] \[\\q 125/\]\
taṇhāmamattaṃ ca diṭṭhimamattaṃ ca\
\
Katamo taṇhāmamatto? Yāvatā taṇhāsaṅkhātena sīmakataṃ mariyādīkataṃ1
odhikataṃ\
pariyantakataṃ2 pariggahitaṃ mamāyitaṃ: idaṃ mama etaṃ mama ettakaṃ
mamaṃ ettāvatā\
mamaṃ, mama rūpā saddā gandhā rasā phoṭṭhabbā attharaṇā pāpuraṇā
dāsidāsā ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgārañca
kevalampi\
mahāpaṭhaviṃ taṇhāvasena mamāyati yāvatā aṭṭhasatataṇhāvicaritaṃ, idaṃ
taṇhāmamatto.\
\
Katamo diṭṭhimamatto? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāraṃ diṭṭhivisūkāyikaṃ diṭṭhivipphanditaṃ diṭṭhisaññojanaṃ
gāho paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho, ayāthāvakasmiṃ yāthāvakanti3
gāho, yāvatā\
dvāsaṭṭhi diṭṭhigatāni; idaṃ diṭṭhimamatto.\
\
Māmakoti - māmako buddhamāmako dhammamāmako saṅghamāmako; so taṃ
bhagavantaṃ\
mamāyati. Bhagavā taṃ puggalaṃ parigaṇhāti. Vuttaṃ hetaṃ bhagavatā: \"
ye te bhikkhave\
bhikkhū kuhā thaddhā lapā siṅgī unnaḷā asamāhitā, na me te bhikkhave,
bhikkhu māmakā.\
Apagatā ca te bhikkhave, bhikkhū imasmā dhammavinayā. Na ca pana te
imasmiṃ\
dhammavinaye vuddhiṃ virūḷhiṃ vepullaṃ āpajjanti. Ye ca kho te
bhikkhave, bhikkhu\
nikkuhā nillapā dhīrā atthaddhā susamāhitā, te kho me bhikkhave, bhikkhu
māmakā.\
Anapagatā ca te bhikkhave, bhikkhū imasmā dhammavinayā; te ca imasmiṃ
dhammavinaye\
vuddhiṃ virūḷhiṃ vepullaṃ āpajjanti. \[B\]\
\
3. \"Kuhā thaddhā lapā siṅgī unnaḷā asamāhitā,\
Na te dhamme virūhanti sammāsambuddhadesite.\
\
4. Nikkuhā nillapā dhīrā atthaddhā susamāhitā,\
Te ve dhamme virūhanti sammāsambuddhadesite\" ti\[b\]\
\
1. Etampi viditvā - syā. Manupa 2. Etampi - sīmu. 11\
\[A\] jātaka pañcakanipāta maṇikuṇḍalajātaka, \[b\] catukkaṅguttara
uruvelavagga.\
\
\[BJT Page 174\] \[\\x 174/\]\
Na mamattāya nametha māmakoti - māmako taṇhāmamattaṃ pahāya
diṭṭhimamattaṃ\
paṭinissajitvā mamattāya na nameyya, na onameyya, na tanninno assa, na
tappoṇo na\
tappabbhāro na tadadhimutto na tadadhipateyyoti - na mamattāya nametha
māmako.\
Tenāha bhagavā:\
\
\" Maraṇenapi taṃ pahīyati\
Yaṃ puriso mamidanti maññati,\
Etaṃ disvāna paṇḍito\
Na mamattāya nametha māmako\"ti.\
\
6 - 4\
Supinena1 \[PTS Page 126\] \[\\q 126/\] yathāpi saṅgataṃ2\
Paṭibuddho puriso na passati,\
Evaṃ3 piyāyitaṃ janaṃ\
Petaṃ kālakataṃ na passati.\
\
Supinena yathāpi saṅgatanti - saṅgataṃ samāgataṃ samāhitaṃ
sannipatitanti \'supinena\
yathāpi saṅgataṃ. \'\
\
Paṭibuddho puriso na passatīti - yathā puriso supinagato candaṃ passati,
suriyaṃ passati,\
mahāsamuddaṃ passati, sineruṃ pabbatarājānaṃ passati, hatthiṃ passati,
assaṃ passati,\
rathaṃ passati, pattiṃ passati, senābyūhaṃ passati, ārāmarāmaṇeyyakaṃ
passati,\
vanarāmaṇeyyakaṃ passati, bhūmirāmaṇeyyakaṃ passati,
pokkharaṇīrāmaṇeyyakaṃ\
passati; paṭibuddho na kiñci passatīti \'paṭibuddho puriso na passati.
\'\
\
Evaṃ piyāyitaṃ jananti - \'eva\'nti opammasampaṭipādanaṃ; piyāyitaṃ
jananti piyāyitaṃ\
mamāyitaṃ janaṃ, mātaraṃ vā pitaraṃ vā bhātaraṃ vā bhaginiṃ vā puttaṃ vā
dhītaraṃ vā\
mittaṃ vā amaccaṃ vā ñātisālohitaṃ vāti4 \'evaṃ piyāyitaṃ janaṃ. \'5
Petaṃ kālakataṃ na\
passatīti - peto vuccati mato kālakato, taṃ petaṃ na passati, na
dakkhati, nādhigacchati, na\
vindati, na paṭilabhatīti - petaṃ kālakataṃ na passati.\
\
Tenāha bhagavā:\
\
Supinena6 yathāpi saṅgataṃ\
Paṭibuddho puriso na passati,\
Evaṃ7 piyāyitaṃ janaṃ\
Petaṃ kālakataṃ na passatī\"ti.\
\
6 - 5\
\
Diṭṭhāpi \[PTS Page 127\] \[\\q 127/\] sutāpi te janā\
Yesaṃ nāmamidaṃ pavuccati,\
Nāmamevāvasissati\
Akkheyyaṃ petassa jantuno.\
\
Diṭṭhāpi sutāpi te janāti - \'diṭṭhā\'ti ye cakkhuviññāṇāhi sambhūtā;
sutāti ye\
sotaviññāṇābhisambhūtā; te janāti khattiyā ca brāhmaṇā ca vessā ca suddā
ca gahaṭṭhā ca\
pabbajitā ca devā ca manussā cāti \'diṭṭhāpi sutāpi te janā\'\
\
1. Supinepi - manupa 2. Saṃkhataṃ - sa 3. Evampi - manupa. 4. Vā -
sīmu11. 5. Jananti -\
sīmu11. Manupa 6. Supinepi - manupa. 7. Evampi - manupa.\
\
\[BJT Page 176\] \[\\x 176/\]\
Yesaṃ nāmamidaṃ pavuccatīti - \'yesa\'nti khattiyānaṃ brāhmaṇānaṃ
vessānaṃ suddānaṃ\
gahaṭṭhānaṃ pabbajitānaṃ devānaṃ manussānaṃ; nāmanti saṅkhā samaññā
paññatti vohāro\
nāmaṃ nāmakammaṃ nāmadheyyaṃ nirutti byañjanaṃ abhilāpo; pavuccatīti
vuccati\
pavuccati kathiyati bhaṇīyati dīpīyati voharīyatīti \'yesaṃ nāmamidaṃ
pavuccati. \'\
\
Nāmamevāvasissati akkheyyanti - rūpagataṃ vedanāgataṃ saññāgataṃ
saṅkhāragataṃ\
viññāṇagataṃ pahīyati jahīyati antaradhāyati vippalujjatīti
nāmamevāvasissati; akkheyyanti\
akkhātuṃ kathetuṃ bhaṇituṃ dīpayituṃ voharitunti \'nāmamevāvasissati
akkheyyaṃ. \'\
\
Petassa jantuno - \'petassā\'ti petassa kālakatassa; jantunoti sattassa
narassa māṇavassa\
posassa puggalassa jīvassa jāgussa1 jantussa indagussa hindagussa
manujassāti akkheyyaṃ\
petassa jantuno.\
\
Tenāha bhagavā:\
\"Diṭṭhāpi sutāpi te janā\
Yesaṃ nāmamidaṃ pavuccati,\
Nāmamevāvasissati\
Akkheyyaṃ petassa jantuno\"ti.\
\
6 - 6\
Sokaparidevamaccharaṃ2\
\[PTS Page 128\] \[\\q 128/\] na javanti giddhā mamāyite\
Tasmā munayo pariggahaṃ\
Hitvā acariṃsu khemadassino.\
\
Sokaparidevamaccharaṃ2 na jahanti giddhā mamāyiteti \'soko\'ti
ñātivyasanena vā phuṭṭhassa\
bhogavyasanena vā phuṭṭhassa rogavyasanena vā phuṭṭhassa sīlavyasanena
vā phuṭṭhassa\
diṭṭhivyasanena vā phuṭṭhassa aññataraññatarena vā vyasanena
samannāgatassa\
aññataraññatarena vā dukkhadhammena phuṭṭhassa soko socanā socitattaṃ
antosoko\
antoparisoko antodāho3 antoparidāho cetaso parijhāyanā domanassaṃ
sokasallaṃ\[a\];\
paridevoti - ñātivyasanena vā phuṭṭhassa bhogavyasanena vā phuṭṭhassa
rogavyasanena vā\
phuṭṭhassa sīlavyasanena vā phuṭṭhassa diṭṭhi vyasanena vā phuṭṭhassa\
aññataraññatarena vā vyasanena samannāgatassa aññataraññatarena vā
dukkhadhammena\
phuṭṭhassa ādevo paridevo ādevanā paridevanā ādevitattaṃ paridevitattaṃ
vācā palāpo\
vippalāpo lālappo lālappanā4 lālappitattaṃ5\[a\]; macchariyanti - pañca
macchariyāni:\
āvāsamacchariyaṃ kulamacchariyaṃ lābhamacchariyaṃ vaṇṇamacchariyaṃ\
dhammamacchariyaṃ, yaṃ evarūpaṃ macchariyaṃ maccharāyanā
maccharāyitattaṃ vevicchaṃ\
kadariyaṃ kaṭukañcukatā aggahitattaṃ cittassa, idaṃ vuccati macchariyaṃ.
\[B\] api ca\
khandhamacchariyampi macchariyaṃ, dhātumacchariyampi macchariyaṃ,\
āyatanamacchariyampi macchariyaṃ, gāho; idaṃ vuccati6 macchariyaṃ.\
\
1. Jatussa - sīmu. 11. Machasaṃ syā. 2. Maccheraṃ - manupa. 3. Ḍāho -
sa. 4. Lālappāyanā -\
sīmu11. Manupa. 5. Lālappāyitattaṃ - sīmu. 11. Manupa. 6. Gāho vuccati -
11. Manupa.\
\[A.\] Paṭiccasamuppādavibhaṅga \[b\] khuddakavatthuvibhaṅga.\
\
\
\[BJT Page 178\] \[\\x 178/\]\
Gedho vuccati taṇhā, yo rāgo sārāgo anunayo anurodho nandi nandirāgo
cittassa sārāgo\
icchā mucchā ajjhosānaṃ gedho paḷigedho5 saṅge paṅko ejā māyā janikā
sañjanikā sañjananī\
sibbanī jālinī saritā visattikā suttaṃ visaṭā āyūhanī6 dutiyā paṇidhi
bhavanetti vanaṃ\
vanatho santhavo sneho apekkhā paṭibandhu 7 āsā āsiṃsanā āsiṃsitattaṃ,
rūpāsā saddāsā\
gandhāsā rasāsā phoṭṭhabbāsā lābhāsā dhanāsā puttāsā jīvitāsā, jappā
pajappā abhijappā\
jappanā jappitattaṃ loluppaṃ loluppāyanā loluppāyitattaṃ pucchañcikatā
sādukamyatā,\
adhammarāgo visamalobho nikanti nikāmanā patthanā pihanā sampatthanā,
kāmataṇhā\
bhavataṇhā vibhavataṇhā rūpataṇhā arūpataṇhā nirodhataṇhā, rūpataṇhā
saddataṇhā\
gandhataṇhā rasataṇhā phoṭṭhabbataṇhā dhammataṇhā, ogho yogo gantho
upādānaṃ\
āvaraṇaṃ nīvaraṇaṃ chadanaṃ bandhanaṃ upakkileso anusayo pariyuṭṭhānaṃ
latā\
vevicchaṃ, akusalamūlaṃ akusalanidānaṃ akusalappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
lobho\
akusalamūlaṃ.\
\
Mamattāti dve mamattā: taṇhāmamattaṃ ca diṭṭhimamattaṃ ca.\
\
Katamo taṇhāmamattaṃ? Yāvatā taṇhāsaṅkhātena sīmakataṃ mariyādīkataṃ1
odhikataṃ\
pariyantakataṃ2 pariggahitaṃ mamāyitaṃ: idaṃ mama etaṃ mama ettakaṃ
mamaṃ ettāvatā\
mamaṃ, mama rūpā saddā gandhā rasā phoṭṭhabbā attharaṇā pāpuraṇā
dāsidāsā ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgārañca
kevalampi\
mahāpaṭhaviṃ taṇhāvasena mamāyati yāvatā aṭṭhasatataṇhāvicaritaṃ, idaṃ\
taṇhāmamattaṃ.\
\
Katamo diṭṭhimamattaṃ? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāraṃ diṭṭhivisūkāyikaṃ diṭṭhivipphanditaṃ diṭṭhisaññojanaṃ
gāho paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho, ayāthāvakasmiṃ yāthāvakanti3
gāho, yāvatā\
dvāsaṭṭhi diṭṭhigatāni; idaṃ diṭṭhimamattaṃ;\
\[PTS Page 129\] \[\\q 129/\]\
Mamāyitaṃ vatthuṃ acchedasaṅkino\'pi socanti. Acchijjantepi socanti.
Acchinnepi socanti.\
Mamāyitaṃ vatthuṃ acchedasaṅkino\'pi socanti. Acchijjantepi socanti.
Acchinnepi socanti.\
Mamāyitaṃ vatthuṃ vipariṇāmasaṅkino\'pi socanti. Vipariṇamante\'pi1
socanti. Mamāyitaṃ\
vatthuṃ acchedasaṅkino\'pi paridevanti. Acchijjante\'pi paridevanti.
Acchinne\'pi paridevanti.\
Mamāyitaṃ vatthuṃ vipariṇāmasaṅkino\'pi paridevanti. Vipariṇamante\'pi
paridevanti.\
Vipariṇate\'pi paridevanti. Mamāyitaṃ vatthuṃ rakkhanti gopenti
parigaṇhanti. Mamāyanti\
maccharāyanti. 2 Mamāyitasmiṃ vatthusmiṃ sokaṃ na jahanti. Paridevaṃ na
jahanti.\
Macchariyaṃ na jahanti. Gedhaṃ na jahanti. Nappajahanti na vinodenti na
byantiṃ karonti\
na anabhāvaṃ gamentīti - sokaparidevamaccharaṃ na jahanti giddhā
mamāyite.\
\
Tasmā munayo pariggahaṃ hitvā acariṃsu khemadassinoti \'tasmā\' ti tasmā
taṃkāraṇā\
taṃhetu tappaccayā taṃnidānā etaṃ ādīnavaṃ sampassamānā3 mamattesūti
tasmā; munayoti\
monaṃ vuccati ñāṇaṃ, yā paññā pajānanā - pe -\
Amoho dhammavicayo sammādiṭṭhi; tena ñāṇena samannāgatā munayo
monappattā. Tīṇi\
moneyyāni: kāyamoneyyaṃ vacīmoneyyaṃ manomoneyyaṃ - pe -
saṅgajālamaticca so muni;\
pariggahoti - dve pariggahā: taṇhāpariggaho ca diṭṭhipariggaho ca\
\
Katamo taṇhāpariggaho? Yāvatā taṇhāsaṅkhātena sīmakataṃ mariyādīkataṃ1
odhikataṃ\
pariyantakataṃ2 pariggahitaṃ mamāyitaṃ: idaṃ mama etaṃ mama ettakaṃ
mamaṃ ettāvatā\
mamaṃ, mama rūpā saddā gandhā rasā phoṭṭhabbā attharaṇā pāpuraṇā
dāsidāsā ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgārañca
kevalampi\
mahāpaṭhaviṃ taṇhāvasena mamāyati yāvatā aṭṭhasatataṇhāvicaritaṃ, ayaṃ\
taṇhāpariggaho.\
\
Katamo diṭṭhipariggaho? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāraṃ diṭṭhivisūkāyikaṃ diṭṭhivipphanditaṃ diṭṭhisaññojanaṃ
gāho paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho, ayāthāvakasmiṃ yāthāvakanti3
gāho, yāvatā\
dvāsaṭṭhi diṭṭhigatāni; ayaṃ diṭṭhipariggaho;\
\
Munayo taṇhāpariggahaṃ pariccajitvā diṭṭhipariggahaṃ paṭinissajitvā
cajitvā pariccajitvā\
pajahitvā vinodetvā byantiṃ karitvā anabhāvaṃ gametvā acariṃsu
vicariṃsu4 irīyiṃsu\
vattayiṃsu pālayiṃsu yapayiṃsu yāpayiṃsu; khemadassinoti - \[PTS Page
130\] \[\\q 130/\]\
khemaṃ vuccati amataṃ nibbānaṃ, yo so sabbasaṅkhārasamatho
sabbūpadhipaṭinissaggo\
taṇhakkhayo virāgo nirodho nibbānaṃ; khemadassinoti khemadassino
tāṇadassino\
lenadassino saraṇadassino abhayadassino accutadassino amatadassino
nibbānadassinoti\
\'tasmā munayo pariggahaṃ hitvā acariṃsu khemadassino. \'\
\
Tenāha bhagavā:\
\
\"Sokaparidevamaccharaṃ\
Na jahanti giddhā mamāyite,\
Tasmā munayo pariggahaṃ\
Hitvā acariṃsu khemadassino\"ti.\
\
6 - 7\
Patilīnacarassa bhikkhuno\
Bhajamānassa vivittamāsanaṃ, 5\
Sāmaggiyamāhu tassetaṃ6\
Yo attānaṃ7 bhavane na dassaye.\
\
1. Vipariṇāmantepi - machasaṃ, syā. 2. Mamāyitanti maccharāyitanti -
syā. 3. Sampassamāno\
- sīmu1. 4. Vihariṃsu - machasaṃ 5. Vivittamānasaṃ - manupa. 6. Tassa
taṃ - manupa. Syā.\
7. Attaṃ - manupa.\
\
\[BJT Page 180\] \[\\x 180/\]\
Patilīnacarassa bhikkhunoti - patilīnacarā vuccanti satta sekhā; arahā
patilīno. Kiṃ kāraṇā\
patilīnacarā vuccanti satta sekhā? Te tato tato cittaṃ patilīnentā
patikuṭentā1 pativaṭṭentā\
sannirumbhentā2 sanniggaṇhantā sannivārentā rakkhantā gopentā caranti
viharanti irīyanti\
vattenti pālenti yapenti yāpenti. Cakkhudvāre cittaṃ patilīnentā
patikuṭentā pativaṭṭentā\
sannirumbhentā sanniggaṇhantā sannivārentā rakkhantā gopentā caranti
viharanti irīyanti\
vattenti pālenti yapenti yāpenti. Sotadvāre cittaṃ - ghānadvāre cittaṃ
jivhādvāre cittaṃ\
kāyadvāre cittaṃ - manodvāre cittaṃ patilīnentā patikuṭentā pativaṭṭentā
sannirumbhentā\
sanniggaṇhantā sannivārentā rakkhantā gopentā \[PTS Page 131\] \[\\q
131/\] caranti\
viharanti irīyanti vattenti pālenti yāpenti yāpenti. Yathā kukkuṭapattaṃ
vā nahārudaddulaṃ\
vā aggimhi pakkhittaṃ patilīyati patikuṭati pativaṭṭati na
sampasārīyati, evamevaṃ te tato\
tato cittaṃ patilīnentā patikuṭentā pativaṭṭentā sannirumbhentā
sanniggaṇhantā\
sannivārentā rakkhantā gopentā caranti viharanti irīyanti vattenti
pālenti yapenti yāpenti.\
Cakkhudvāre cittaṃ - sotadvāre cittaṃ ghānadvāre cittaṃ jivhādvāre
cittaṃ - kāyadvāre cittaṃ\
- manodvāre cittaṃ patilīnentā patikuṭentā pativaṭṭentā sannirumbhentā
sanniggaṇhantā\
sannivārentā rakkhantā gopentā caranti viharanti irīyanti vattenti
pālenti yapenti yāpenti.\
Taṃ kāraṇā patilīnacarā vuccanti satta sekhā.
Bhikkhunotiputhujjanakalyāṇakassa3 vā\
bhikkhuno sekhassa vā bhikkhunoti \' patilīnacarassa bhikkhuno. \'\
\
Bhajamānassa vivittamāsananti - āsanaṃ vuccati yattha nisīdanti, mañco
pīṭhaṃ bhisi\
taṭṭikā cammakhaṇḍo tiṇasanthāro paṇṇasantharo palālasanthāro; taṃ
āsanaṃ\
asappāyarūpadassanena rittaṃ vivittaṃ pavivittaṃ, asappāyasaddasavaṇena\
asappāyagandhaghāyanena asappāyarasasāyanena -
asappāyaphoṭṭhabbaphusanena -\
asappāyehi pañcahi kāmaguṇehi rittaṃ vivittaṃ pavivittaṃ, taṃ vivittaṃ
āsanaṃ bhajato\
sambhajato sevato nisevato saṃsevato paṭisevatoti \'bhajamānassa
vivittamāsanaṃ. \'.\
\
Sāmaggiyamāhu tassetaṃ yo attānaṃ bhavane na dassayeti\'sāmaggī\'ti4
tisso sāmaggiyo:\
gaṇasāmaggi dhammasāmaggi anabhinibbattisāmaggi. Katamā gaṇasāmaggi?
Bahū cepi\
bhikkhū samaggā sammodamānā \[PTS Page 132\] \[\\q 132/\] avivadamānā
khīrodakībhūtā\
aññamaññaṃ piyacakkhūhi sampassantā viharanti. Ayaṃ gaṇasāmaggi. Katamā\
dhammasāmaggi? Cattāro satipaṭṭhānā cattāro sammappadhānā cattāro
iddhipādā\
pañcindriyāni pañcabalāni satta bojjhaṅgā ariyo aṭṭhaṅgiko maggo, te
ekato pakkhandanti\
pasīdanti sampatiṭṭhanti vimuccanti. Na tesaṃ dhammānaṃ vivādo pavivādo
atthi. Ayaṃ\
dhammasāmaggi.\
\
1. Patikujjantā - syā. 2. Sanniruddhattā - machasaṃ. Syā. 3.
Kalyāṇaputhujjanassa - syā. 4.\
Sāmaggiyoti - sīmu. 11 Sāmaggiyāti - syā.\
\
\[BJT Page 182. \[\\x 182/\] \]\
Katamā anabhinibbattisāmaggi? Bahū cepi bhikkhu anupādisesāya
nibbānadhātuyā\
parinibbāyanti. Na tena1 nibbānadhātuyā ūnattaṃ vā puṇṇattaṃ vā
paññāyati. Ayaṃ\
anabhinibbattisāmaggi.\
\
Bhavaneti - nerayikānaṃ nirayo bhavanaṃ tiracchānayonikānaṃ
tiracchānayoni bhavanaṃ;\
pettivisayikānaṃ pettivisayo bhavanaṃ; manussānaṃ manussaloko bhavanaṃ;
devānaṃ\
devaloko bhavananti \'sāmaggiyamāhu tassetaṃ. \'\
Yo attānaṃ bhavane na dassayeti - tassesā sāmaggi etaṃ channaṃ etaṃ
patirūpaṃ etaṃ\
anucchavikaṃ etaṃ anulomaṃ, yo evaṃ paṭicchanne niraye attānaṃ na
dasseyya,\
tiracchānayoniyā attānaṃ na dasseyya, pettivisaye attānaṃ na dasseyya,
manussaloke attānaṃ\
na dasseyya, devaloke attānaṃ na dasseyyāti. Evamāhu evamāhaṃsu evaṃ
kathenti evaṃ\
bhaṇanti evaṃ dīpayanti evaṃ voharantīti \'sāmaggiyamāhu tassetaṃ yo
attānaṃ bhavane na\
dassaye. \'\
\
Tenāha bhagavā:\
\
\"Patilīnacarassa bhikkhuno\
Bhajamānassa vicittamāsanaṃ,\
Sāmaggiyamāhu tassetaṃ\
Yo attānaṃ bhavane na dassaye\"ti.\
\
6 - 8\
Sabbattha \[PTS Page 133\] \[\\q 133/\] munī anissito\
Na piyaṃ kubbati nopi appiyaṃ,\
Tasmiṃ paridevamaccharaṃ\
Paṇṇe vāri yathā na lippati.\
\
Sabbattha munī anissitoti - \'sabbaṃ\' vuccati dvādasāyatanāni:
cakkhuñceva rūpā ca, sotañca\
saddā ca, ghānañca gandhā ca, jivhā ca rasā ca, kāyo ca phoṭṭhabbā ca,
mano ca, dhammā\
ca; munīti monaṃ vuccati ñāṇaṃ - pe -\
\
Saṅgajālamaticca so muni; anissitoti - dve nissayā: taṇhānissayo ca
diṭṭhinissayo ca\
\
Katamo taṇhānissayo? Yāvatā taṇhāsaṅkhātena sīmakataṃ mariyādīkataṃ1
odhikataṃ\
pariyantakataṃ2 pariggahitaṃ mamāyitaṃ: idaṃ mama etaṃ mama ettakaṃ
mamaṃ ettāvatā\
mamaṃ, mama rūpā saddā gandhā rasā phoṭṭhabbā attharaṇā pāpuraṇā
dāsidāsā ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgārañca
kevalampi\
mahāpaṭhaviṃ taṇhāvasena mamāyati yāvatā aṭṭhasatataṇhāvicaritaṃ, ayaṃ
taṇhānissayo.\
\
Katamo diṭṭhinissayo? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāraṃ diṭṭhivisūkāyikaṃ diṭṭhivipphanditaṃ diṭṭhisaññojanaṃ
gāho paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho, ayāthāvakasmiṃ yāthāvakanti3
gāho, yāvatā\
dvāsaṭṭhi diṭṭhigatāni; ayaṃ diṭṭhinissayo.\
\
Muni taṇhānissayaṃ pahāya diṭṭhinissayaṃ paṭinissajitvā cakkhuṃ anissito
sotaṃ anissito\
ghānaṃ anissito jivhaṃ anissito kāyaṃ anissito manaṃ anissito rūpe sadde
gandhe rase\
phoṭṭhabbe dhamme kulaṃ gaṇaṃ āvāsaṃ lābhaṃ yasaṃ pasaṃsaṃ sukhaṃ
cīvaraṃ\
piṇḍapātaṃ senāsanaṃ gilānapaccayabhesajjaparikkhāraṃ kāmadhātuṃ
rūpadhātuṃ\
arūpadhātuṃ kāmabhavaṃ rūpabhavaṃ arūpabhavaṃ saññābhavaṃ asaññābhavaṃ\
nevasaññānāsaññābhavaṃ ekavokārabhavaṃ catuvokārabhavaṃ
pañcavokārabhavaṃ atīta1\
anāgataṃ paccuppannaṃ diṭṭhaṃ sutaṃ mutaṃ viññātaṃ sabbe dhamme anissito
anallīno\
anupagato anajjhosito2 anadhimutto nikkhanto nissaṭo3 vippamutto
visaññutto\
vimariyādīkatena cetasā viharatīti \'sabbattha munī\
\
1. Tesaṃ - sīmu. 1 2. Anajjhesito - sīmu. 3. Nissato - sa.\
\
\[BJT Page 184\] \[\\x 184/\]\
Na piyaṃ kubbati nopi appiyanti - piyāti dve piyā: sattā vā saṅkhārā vā.
Katame sattā piyā?\
Idha yassa te honti atthakāmā hitakāmā phāsukāmā yogakkhemakāmā, mātā vā
pitā vā\
bhātā \[PTS Page 134\] \[\\q 134/\] vā bhaginī vā putto vā dhītā vā
mittā vā amaccā vā ñātī\
vā sālohitā vā, ime sattā piyā. Katame saṅkhārā piyā? Manāpikā rūpā
manāpikā saddā\
manāpikā gandhā manāpikā rasā manāpikā phoṭṭhabbā, ime saṅkhārā piyā.\
\
Appiyāti - dve appiyā: sattā vā saṅkhārā vā. Katame sattā appiyā? Idha
yassa te honti\
anatthakāmā ahitakāmā aphāsukāmā ayogakkhemakāmā jīvitā voropetukāmā,
ime sattā\
appiyā. Katame saṅkhārā appiyā? Amanāpikā rūpā amanāpikā saddā amanāpikā
gandhā\
amanāpikā rasā amanāpikā phoṭṭhabbā, ime saṅkhārā appiyā.\
\
Na piyaṃ kubbati nopi appiyanti \' ayaṃ me satto piyo, \' ime ca me
saṅkhārā manāpā\'ti\
rāgavasena piyaṃ na karoti. \'Ayaṃ me satto appiyo, ime saṅkhārā
amanāpā\'ti paṭighavasena\
appiyaṃ na karoti na janeti na sañjaneti na nibbatteti nābhinibbattetīti
\'na piyaṃ kubbati\
nopi appiyaṃ\'.\
\
Tasmiṃ paridevamaccharaṃ paṇṇe vāri yathā na lippatīti - \'tasmi\'nti
tasmiṃ puggale\
arahante khīṇāsave, paridevoti - ñātivyasanena vā phuṭṭhassa
bhogavyasanena vā\
phuṭṭhassa aññataraññatarena vā vyasanena samannāgatassa
aññataraññatarena\
dukkhadhammena phuṭṭhassa ādevo paridevo ādevanā paridevanā ādevitattaṃ\
paridevitattaṃ vācā palāpo vippalāpo lālappo lālappanā1 lālappitattaṃ
\[a2\] macchariyanti\
pañca macchariyāni: āvāsamacchariyaṃ kulamacchariyaṃ lābhamacchariyaṃ\
vaṇṇamacchariyaṃ dhammamacchariyaṃ. Yaṃ evarūpaṃ macchariyaṃ
maccharāyanā\
maccharāyitattaṃ vevicchaṃ kadariyaṃ kaṭukañcukatā3 aggahitattaṃ
cittassa, idaṃ vuccati\
macchariyaṃ. \[B\] apica, khandhamacchariyampi macchariyaṃ,
dhātumacchariyampi \[PTS\
Page 135\] \[\\q 135/\] macchariyaṃ, āyatanamacchariyampi macchariyaṃ,
gāho vuccati\
macchariyaṃ.\
\
Paṇṇe vāri yathā na lippatīti - paṇṇaṃ vuccati padumapattaṃ; vāri
vuccati udakaṃ; yathā\
vāri padumapatte na lippati na saṃlippati na upalippati, alittaṃ
asaṃlittaṃ anupalittaṃ,\
evamevaṃ tasmiṃ puggale arahante khīṇāsave paridevo ca macchariyañca na
lippati na\
saṃlippati na upalippati alitto asaṃlitto anupalitto; so ca puggalo tehi
kilesehi na lippati na\
saṃlippati na upalippati alitto asaṃlitto anupalitto nikkhanto nissaṭo4
vippamutto visaññutto\
vimariyādīkatena cetasā viharatīti \'tasmiṃ paridevamaccharaṃ paṇṇe vāri
yathā na lippati.\
\'\
\
1. Lālappāyanā - sīmū11. 2. Lālappāyitattaṃ sīmū11. Manupa. 3.
Kaṭukañcatā - manupa. 4.\
Nissato - sa. \[A\] vibhaṅgapāḷi - paṭiccasamuppādavibhaṅga. \[B\]
khuddakavatthuvibhaṅga.\
\
\[BJT Page 186\] \[\\x 186/\]\
Tenāha bhagavā:\
\"Sabbattha munī anissito\
Na piyaṃ kubbati nopi appiyaṃ,\
Tasmiṃ paridevamaccharaṃ\
Paṇṇe vāri yathā na lippatī\"ti.\
\
6 - 9\
\
Udabindu yathāpi pokkhare\
Padume vāri yathā na lippati, 1\
Evaṃ muni nopalippati\
Yadidaṃ diṭṭhasutaṃ2 mutesu vā.\
\
Udabindu yathāpi pokkhareti - udabindu vuccati udakathevo;3 pokkharaṃ
vuccati\
padumapattaṃ; yathā udabindu padumapatte na lippati na palippati na
upalippati alittaṃ\
apalittaṃ4 anupalittanti \'udabindu yathāpi pokkhare. \'\
Padume vāri yathā na lippatīti - padumaṃ vuccati padumapupphaṃ;5 vāri
vuccati udakaṃ,\
yathā vāri padumapupphe na lippati na palippati na upalippati alittaṃ
apalittaṃ\
anupalittanti \'padume vāri yathā na lippati\'\
\
Evaṃ \[PTS Page 136\] \[\\q 136/\] muni nopalippati yadidaṃ diṭṭhasutaṃ
mutesu vāti - \'\
eva\'nti opammasampaṭipādanaṃ, munīti monaṃ vuccati ñāṇaṃ - pe -\
\
Saṅgamaticca so muni; \'lepā\'ti dve lepā: taṇhālepo ca diṭṭhilepo\
Katamo taṇhālepo? Yāvatā taṇhāsaṅkhātena sīmakataṃ mariyādīkataṃ1
odhikataṃ\
pariyantakataṃ2 pariggahitaṃ mamāyitaṃ: idaṃ mama etaṃ mama ettakaṃ
mamaṃ ettāvatā\
mamaṃ, mama rūpā saddā gandhā rasā phoṭṭhabbā attharaṇā pāpuraṇā
dāsidāsā ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgārañca
kevalampi\
mahāpaṭhaviṃ taṇhāvasena mamāyati yāvatā aṭṭhasatataṇhāvicaritaṃ, ayaṃ
taṇhālepo.\
\
Katamo diṭṭhilepo? Vīsativatthukā sakkāyadiṭṭhi, dasavatthukā
micchādiṭṭhi, dasavatthukā\
antaggāhikā diṭṭhi, yā evarūpā diṭṭhi diṭṭhigataṃ diṭṭhigahanaṃ
diṭṭhikantāraṃ\
diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho paṭiggāho
abhiniveso\
parāmāso kummaggo micchāpatho micchattaṃ titthāyatanaṃ vipariyesagāho
viparītagāho\
vipallāsagāho micchāgāho, ayāthāvakasmiṃ yāthāvakanti3 gāho, yāvatā
dvāsaṭṭhi\
diṭṭhigatāni; ayaṃ diṭṭhilepo; muni taṇhālepaṃ pahāya diṭṭhilepaṃ
paṭinissajitvā diṭṭhe na\
lippati, sute na lippati, mute na lippati, viññāte na lippati na
palippati na upalippati. Alitto\
apalitto anupalitto nikkhanto nissaṭo vippamutto visaññutto
vimariyādīkatena cetasā\
viharatīti \'evaṃ muni nopalippati yadidaṃ diṭṭhasutaṃ mutesu vā. \'\
\
Tenāha bhagavā:\
\" Udabindu yathāpi pokkhare\
Padume vāri yathā na lippati,\
Evaṃ muni nopalippati\
Yadidaṃ diṭṭhasutaṃ6 mutesu vā\"ti.\
\
6 - 10\
Dhono na hi tena maññati\
Yadidaṃ diṭṭhasutaṃ6 mutesu vā,\
Nāññena visuddhimicchati\
Na hi so rajjati no virajjati.\
\
1. Limpati - mu. 11. Syā 2. Diṭṭhasute - sīmu. 11 3. Udakatthavako - pu
4. Asaṃlittaṃ -\
sīmu11 5. Padumapattaṃ - sīmu1 6. Diṭṭhasute - sīmu11.\
\
\[BJT Page 188\] \[\\x 188/\]\
Dhono na hi tena maññati yadidaṃ diṭṭhasutaṃ1 mutesu vāti \'dhono\'ti
dhonā vuccati paññā,\
yā paññā pajānanā - pe -\
Amoho dhammavicayo sammādiṭṭhi. \[A\] kiṃ kāraṇā dhonā vuccati paññā?
Tāya paññāya\
kāyaduccaritaṃ dhutañca dhotañca sandhotañca niddhotañca; vacīduccaritaṃ
-\
manoduccaritaṃ dhutañca dhotañca sandhotañca niddhotañca; rāgo dhuto ca
dhoto ca\
sandhoto ca niddhoto ca, doso moho kodho upanāho - makkho - paḷāso -
issā - macchariyaṃ\
māyā sāṭheyyaṃ - thambho - sārambho - māno - atimāno - mado pamādo sabbe
kilesā -\
sabbe duccaritā sabbe darathā sabbe pariḷāhā sabbe \[PTS Page 137\]
\[\\q 137/\] santāpā -\
sabbākusalābhisaṅkhārā dhutā ca dhotā ca sandhotā ca niddhotā ca;
taṃkāraṇā dhonā\
vuccati paññā. Athavā sammādiṭṭhiyā micchādiṭṭhi dhutā ca dhotā ca
sandhotā ca niddhotā\
ca; sammāsaṅkappena micchāsaṅkappo dhuto ca dhoto ca sandhoto ca
niddhoto ca;\
sammāvācāya micchāvācā dhutā ca dhotā ca sammākammantena micchākammanto
dhuto ca\
dhoto ca sammāājīvena micchāājīvo dhuto ca dhoto ca sammāvāyāmena
micchāvāyāmo\
dhuto ca dhoto ca - sammāsatiyā micchāsati dhutā ca dhotā ca -
sammāsamādhinā\
micchāsamādhi dhuto ca dhoto ca - sammāñāṇena micchāñāṇaṃ dhutañca
dhotañca\
sammāvimuttiyā micchāvimutti dhutā ca dhotā ca sandhotā ca. Athavā
ariyena aṭṭhaṅgikena\
maggena sabbe kilesā sabbe duccaritā sabbe darathā sabbe pariḷāhā sabbe
santāpā\
sabbākusalābhisaṅkhārā dhutā ca dhotā ca sandhotā ca niddhotā ca. Arahā
imehi dhonehi\
dhammehi upeto samupeto upāgato samūpāgato upapanno samupapanno
samannāgato.\
Tasmā arahā dhono. So dhutarāgo dhutapāpo dhutakileso dhutapariḷāhoti
dhono.\
\
Dhono na hī tena maññati yadidaṃ diṭṭhasutaṃ1 mutesu vāti dhono diṭṭhaṃ
na maññati.\
Diṭṭhasmiṃ na maññati. Diṭṭhato na maññati. Diṭṭhaṃ meti na maññati.
Sutaṃ na maññati.\
Sutasmiṃ na maññati. Sutato na maññati. Sutaṃ meti na maññati. Mutaṃ na
maññati.\
Mutasmiṃ na maññati. Mutato na maññati. Mutaṃ meti na maññati. Viññātaṃ
na maññati.\
Viññātasmiṃ na maññati. Viññātato na maññati. Viññātaṃ meti na maññati.
Vuttampi hetaṃ\
bhagavatā:\
\
1. Diṭṭhasute - sīmu11. 2. Asminti - sīmu. 11 \[A\] dhamamasaṅgaṇi -
cittupādakaṇḍa.\
\
\[BJT Page 190\] \[\\x 190/\]\
\"Asmīti1 bhikkhave maññitametaṃ. Ayamahamasmīti1 maññitametaṃ.
Bhavissanti\
maññitametaṃ. Na bhavissanti maññitametaṃ. Rūpī bhavissanti maññitametaṃ
arūpī\
bhavissanti maññitametaṃ. \[PTS Page 138\] \[\\q 138/\] saññī
bhavissanti maññitametaṃ.\
Asaññī bhavissanti maññitametaṃ. Nevasaññīnāsaññī bhavissanti
maññitametaṃ. Maññitaṃ\
hi bhikkhave, rogo, maññitaṃ gaṇḍo, maññitaṃ sallaṃ, maññitaṃ upaddavo,
tasmātiha\
bhikkhave amaññamānena cetasā viharissāmāti evaṃ hi vo bhikkhave
sikkhitabba\"nti \[a\]\
dhono na hi tena maññati yadidaṃ diṭṭhasutaṃ mutesu vā. \'\
\
Nāññena visuddhimicchatīti - dhono aññena asuddhimaggena
micchāpaṭipadāya\
aniyyāṇikapathena aññatra satipaṭṭhānehi aññatra sammappadhānehi aññatra
iddhipādehi\
aññatra indriyehi aññatra balehi aññatra bojjhaṅgehi aññatra ariyā
aṭṭhaṅgikā maggā\
suddhiṃ visuddhiṃ parisuddhiṃ muttiṃ vimuttiṃ parimuttiṃ na icchati na
sādiyati na\
pattheti na piheti nābhijappatīti \'nāññena visuddhimicchati. \'\
\
Na hi so rajjati no virajjatīti - \'sabbe bālaputhujjanā rajjanti.
Puthujjanakalyāṇakaṃ upādāya\
satta sekhā virajjanti. Arahā neva rajjati no virajjati. Viratto so
khayā rāgassa vītarāgattā\
khayā dosassa vītadosattā khayā mohassa vītamohattā so vutthavāso
ciṇṇacaraṇo - pe -\
Jātijarāmaraṇasaṃsāro natthi tassa punabbhavoti \' na hi so rajjati no
virajjati. \'\
Tenāha bhagavā:\
\
\" Dhono na hi tena maññati\
Yadidaṃ diṭṭhasutaṃ mutesu vā,\
Nāññena visuddhimicchati\
Na hi so rajjati no virajjatī\"ti.\
\
Jarāsuttaniddeso chaṭṭho.\
\
7. Tissametteyyasuttaniddeso\
\
Atha tissametteyyasuttaniddeso vuccati: 2\
\
7 - 1\
Methunamanuyuttassa \[PTS Page 139\] \[\\q 139/\] ( iccāyasmā tisso
metteyyo)\
Vighātaṃ brūhi mārisa,\
Sutvāna tava sāsanaṃ\
Viveke sikkhissāma se.\
\
1. Asminti - mu11 2. Suttaṃ cakkhati - sīmu11\
\[A\] saḷāyatanasaṃyutta - āsīvisavagga.\
\
\[BJT Page 192\] \[\\x 192/\]\
Methunamanuyuttassāti - methunadhammo nāma: yo so asaddhammo gāmadhammo\
vasaladhammo duṭṭhullo odakantiko rahasso dvayaṃdvayasamāpatti;\[A\]
kiṃkāraṇā vuccati\
methunadhammo? Ubhinnaṃ rattānaṃ sārattānaṃ avassutānaṃ pariyuṭṭhitānaṃ\
pariyādinnacittānaṃ ubhinnaṃ sadisānaṃ dhammoti, taṃ kāraṇā vuccati
methunadhammo.\
Yathā ubho kalahakārakā \'methunakā\'ti vuccanti, ubho bhaṇḍanakārakā
\'methunakā\'ti\
vuccanti, ubho bhassakārakā \'methunakā\'ti vuccanti, ubho vivādakārakā
\'methunakā\'ti\
vuccanti, ubho adhikaraṇakārakā \'methunakā\'ti vuccanti, ubho vādino
\'methunakā\'ti\
vuccanti, ubho sallāpakā \'methunakā\'ti vuccanti, evamevaṃ ubhinnaṃ
rattānaṃ sārattānaṃ\
avassutānaṃ pariyuṭṭhitānaṃ pariyadinnacittānaṃ ubhinnaṃ sadisānaṃ
dhammoti, taṃ\
kāraṇā vuccati methunadhammo; methunamanuyuttassāti - methunadhamme
yuttassa\
payuttassa āyuttassa samāyuttassa taccaritassa tabbahulassa taggarukassa
tanninnassa\
tappoṇassa tappabbhārassa tadadhimuttassa tadadhipateyyassāti
\'methunamanuyuttassa. \'\
\
Iccāyasmā tisso metteyyoti - \'iccā\'ti padasandhi padasaṃsaggo
padapāripūri\
akkharasamavāyo byañjanasiliṭṭhatā \[PTS Page 140\] \[\\q 140/\]
padānupubbatā nāmetaṃ\
iccāti; āyasmāti - piyavacanaṃ garuvacanaṃ sagāravavacanaṃ
sappatissavacanametaṃ\
āyasmāti; tissoti - tassa therassa nāmaṃ saṃkhā samaññā paññatti vohāro
nāmaṃ\
nāmakammaṃ nāmadheyyaṃ nirutti byañjanaṃ abhilāpo; metteyyoti - tassa
therassa gottaṃ\
saṅkhā samaññā paññatti vohāroti \'iccāyasmā tisso metteyyo. \'\
\
Vighātaṃ brūhi mārisāti - \'vighāta\'nti vighātaṃ upaghātaṃ pīḷanaṃ
ghaṭṭhanaṃ upaddavaṃ\
upassaggaṃ; brūhi - ācikkha desehi paññapehi paṭṭhapehi vivara vibhaja
uttānīkarohi\
pakāsehi; mārisāti \'piyavacanaṃ garuvacanaṃ sagāravavacanaṃ
sappatissavacanametaṃ\
mārisāti \'vighātaṃ brūhi mārisa\'.\
\
Sutānaṃ tava sāsananti - \'tuyhaṃ vacanaṃ vyappathaṃ desanaṃ anusāsanaṃ
anusiṭṭhiṃ1\
sutvā suṇitvā uggahetvā upadhārayitvā upalakkhayitvāti \'sutvāna tava
sāsanaṃ\'\
\
1. Anusatthiṃ - sa.\
\[A\]vinayamahāvibhaṅga - paṭhamapārājikaṃ. (Tattha \" duṭṭhullaṃ
odakantikaṃ rahassa\"nti\
napuṃsakaliṅgavasena dissati)\
\
\[BJT Page 194\] \[\\x 194/\]\
\
Viveke sikkhissāma seti - \'viveko\'ti tayo vivekā: kāyaviveko
cittaviveko upadhiviveko.\
\
Katamo kāyaviveko? Idha bhikkhū vivittaṃ senāsanaṃ bhajati: araññaṃ
rukkhamūlaṃ\
pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ.
Kāyena\
vivitto viharati. So eko gacchati. Eko tiṭṭhati. Eko nisīdati eko seyyaṃ
kappeti. Eko gāmaṃ\
piṇḍāya pavisati. Eko paṭikkamati. Eko raho nisīdati. Eko caṅkamaṃ
adhiṭṭhāti. Eko carati\
viharati irīyati vattati pāleti yapeti yāpeti. Ayaṃ kāyaviveko.\
\
Katamo cittaviveko? Paṭhamaṃ jhānaṃ samāpannassa nīvaraṇehi cittaṃ
vivittaṃ hoti.\
Dutiyaṃ jhānaṃ samāpannassa vitakkavicārehi cittaṃ vivittaṃ hoti.
Tatiyaṃ jhānaṃ\
samāpannassa pītiyā cittaṃ vivittaṃ hoti. Catutthaṃ jhānaṃ samāpannassa
sukhadukkhehi\
cittaṃ vivittaṃ hoti. Ākāsānañcāyatanaṃ samāpannassa rūpasaññāya
paṭighasaññāya\
nānattasaññāya cittaṃ vivittaṃ hoti. Viññāṇañcāyatanaṃ \[PTS Page 141\]
\[\\q 141/\]\
samāpannassa ākāsānañcāyatanasaññāya cittaṃ vivittaṃ hoti.
Ākiñcaññāyatanaṃ\
samāpannassa viññāṇañcāyatanasaññāya cittaṃ vivittaṃ hoti.
Nevasaññānāsaññāyatanaṃ\
samāpannassa ākiñcaññāyatanasaññāya cittaṃ vivittaṃ hoti. Sotāpannassa
sakkāyadiṭṭhiyā\
vicikicchāya sīlabbataparāmāsā diṭṭhānusayā vicikicchānusayā
tadekaṭṭhehi ca kilesehi\
cittaṃ vivittaṃ hoti. Sakadāgāmissa oḷārikā kāmarāgasaññojanā
paṭighasaññojanā oḷārikā\
kāmarāgānusayā paṭighānusayā tadekaṭṭhehi ca kilesehi cittaṃ vivittaṃ
hoti. Anāgāmissa\
anusahagatā kāmarāgānusayā paṭighānusayā tadekaṭṭhehi ca kilesehi cittaṃ
vivittaṃ hoti.\
Arahato rūparāgā arūparāgā mānā uddhaccā avijjāya mānānusayā
bhavarāgānusayā\
avijjānusayā tadekaṭṭhehi ca kilesehi bahiddhā ca sabbanimittehi cittaṃ
vivittaṃ hoti. Ayaṃ\
cittaviveko.\
\
Katamo upadhiviveko? Upadhi vuccanti kilesā ca khandhā ca abhisaṅkhārā
ca.\
Upadhiviveko vuccati amataṃ nibbānaṃ, yo so sabbasaṅkhārasamatho\
sabbūpadhipaṭinissaggo taṇhakkhayo virāgo nirodho nibbānaṃ. Ayaṃ
upadhiviveko.\
Kāyaviveko ca vavakaṭṭhakāyānaṃ1 nekkhammābhiratānaṃ. Cittaviveko ca\
parisuddhacittānaṃ paramavodānappattānaṃ. Upadhiviveko ca nirupadhīnaṃ
puggalānaṃ\
visaṅkhāragatānaṃ.\
\
Viveke sikkhissāma seti - so thero pakatiyā sikkhitasikkho. Apica,
dhammadesanaṃ upādāya\
dhammadesanaṃ yācanto2 evamāha: \'viveke sikkhissāma se\'ti. Tenāha
tisso metteyyo:\
\
\"Methunamanuyuttassa( iccāyasmā tisso metteyyo)\
Vighātaṃ brūhi mārisa,\
Sutvāna tava sāsanaṃ\
Viveke sikkhissāma se\"ti.\
\
1. Vivekaṭṭhakāyānaṃ - sīmu11. Vūpakaṭṭhakāyānaṃ - \[PTS. 2.\] Yācento -
machasaṃ.\
\[BJT Page 196\] \[\\x 196/\]\
\
7 - 2\
\[PTS Page 142\] \[\\q 142/\]\
Methunamanuyuttassa ( metteyyāti bhagavā)\
Mussatevāpi1 sāsanaṃ,\
Micchā ca paṭipajjati\
Etaṃ tasmiṃ anāriyaṃ\
\
Methunamanuyuttassāti - methunadhammo nāma: yo so asaddhammo gāmadhammo\
vasaladhammo duṭṭhullo odakantiko rahasso dvayaṃdvayasamāpatti, \[a\]
kiṃ kāraṇā vuccati\
methunadhammo? Ubhinnaṃ rattānaṃ sārattānaṃ avassutānaṃ pariyuṭṭhitānaṃ\
pariyādinnacittānaṃ ubhinnaṃ sadisānaṃ dhammoti, taṃ kāraṇā vuccati
methunadhammo,\
yathā ubho kalahakārakā \'methunakā\'ti vuccanti, ubho bhaṇḍanakārakā
\'methunakā\' ti\
vuccanti, ubho bhassakārakā \'methunakā\'ti vuccanti, ubho vivādakārakā
\'methunakā\'ti\
vuccanti, ubho adhikaraṇakārakā \'methunakā\' ti vuccanti, ubho vādino
\'methunakā\'ti\
vuccanti, ubho sallāpakā \'methunakā\'ti vuccanti, evamevaṃ ubhinnaṃ
rattānaṃ sārattānaṃ\
avassutānaṃ pariyuṭṭhitānaṃ pariyādinnacittānaṃ ubhinnaṃ sadisānaṃ
dhammoti, taṃ\
kāraṇā vuccati methunadhammo. Methunamanuyuttassāti methunadhamme
yuttassa\
payuttassa āyuttassa samāyuttassa taccaritassa2 tabbahulassa
taggarukassa tanninnassa\
tappoṇassa tappabbhārassa tadadhimuttassa tadadhipateyyassāti
\'methunamanuyuttassa\'.\
\
Metteyyāti - bhagavā taṃ theraṃ gottena ālapati; bhagavāti
gāravādhivacanaṃ; apica,\
bhaggarāgoti bhagavā; bhaggadosoti bhagavā; bhaggamohoti bhagavā;
bhaggamānoti\
bhagavā; bhaggadiṭṭhīti bhagavā; bhaggakaṇṭakoti bhagavā; bhaggakilesoti
bhagavā; bhaji\
vibhaji pavibhaji dhammaratananti bhagavā bhavānaṃ antakaroti bhagavā,
bhāvitakāyo\
bhāvitasīlo bhāvitacitto bhāvitapaññoti bhagavā; bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhasseyyakāni\
paṭisallānasāruppānīti bhagavā, bhāgī vā bhagavā \[PTS Page 143\] \[\\q
143/\] cīvara\
piṇḍapātasenāsanagilānapaccayabhesajjaparikkhārānanti bhagavā, bhāgī vā
bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
1. Mussate cāpi - su a. Mussate vāti - sa. 2. Taṃcaritassa - sa\
\[A\] vinayamahāvibhaṅga - paṭhamapārājika.\
\
\[BJT Page 198\] \[\\x 198/\]\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā; bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattinaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā; bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā, bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'metteyyāti bhagavā. \'\
\
Mussate vāpi1 sāsananti - dvīhi kāraṇehi sāsanaṃ mussati:
pariyattisāsanampi mussati.\
Paṭipattisāsanampi mussati. Katamaṃ taṃ pariyattisāsanaṃ? Yantassa
pariyāputaṃ2 suttaṃ\
geyyaṃ veyyākaraṇaṃ gāthā udānaṃ itivuttakaṃ jātakaṃ abbhutadhammaṃ
vedallaṃ, idaṃ\
pariyattisāsanaṃ. Tampi mussati sammussati pamussati sampamussati
paribāhiro hotīti\
\'evampi mussate vāpi sāsanaṃ\' katamaṃ paṭipattisāsanaṃ? Sammāpaṭipadā\
anulomapaṭipadā \[PTS Page 144\] \[\\q 144/\] apaccanīkapaṭipadā
anvatthapaṭipadā\
dhammānudhammapaṭipadā sīlesu paripūrakāritā indriyesu guttadvāratā
bhojane\
mattaññutā jāgariyānuyogo satisampajaññaṃ cattāro satipaṭṭhānā cattāro
satipaṭṭhānā\
cattāro sammappadhānā cattāro iddhipādā pañcindriyāni pañca balāni satta
bojjhaṅgā ariyo\
aṭṭhaṅgiko maggo, idaṃ paṭipattisāsanaṃ. Tampi mussati sammussati
pamussati\
sampamussati paribāhiro hotīti evampi \'mussate vāpi sāsanaṃ. \'\
\
Micchā ca paṭipajjatīti - \'pāṇampi hanti, adinnampi ādiyati, sandhimpi
chindati, nillopampi\
harati, ekāgārikampi karoti, paripanthepi tiṭṭhati, paradārampi
gacchati, musāpi bhaṇatīti\
\'micchā ca paṭipajjati. \'\
\
Etaṃ tasmiṃ anāriyanti - etaṃ tasmiṃ puggale anariyadhammo bāladhammo
mūḷhadhammo\
aññāṇadhammo amarāvikkhepadhammo yadidaṃ micchāpaṭipadāti \' etaṃ tasmiṃ
anāriyaṃ.\
\'\
Tenāha bhagavā:\
\
\" Methunamanuyuttassa ( metteyyāti bhagavā)\
Mussate vāpi sāsanaṃ\
Micchā ca paṭipajjati\
Etaṃ tasmiṃ anāriya\"nti.\
\
1. Mussate vāti - sa. 2. Pariyāpuṇanaṃ - sīmu11. Pariyāpuṭaṃ - manupa
pariyāputtaṃ - pu.\
\[BJT Page 200\] \[\\x 200/\]\
\
7 - 3\
Eko pubbe caritvāna\
Methunaṃ yo nisevati,\
Yānaṃ bhantaṃva taṃ loke\
Hīnamāhu puthujjanaṃ.\
\
Eko pubbe caritvānāti - dvīhi kāraṇehi eko pubbe caritvāna:
pabbajjāsaṅkhātena vā gaṇā\
vavassaggaṭṭhena1 vā. Kathaṃ pabbajjāsaṅkhātena eko pubbe caritvāna?
Sabbaṃ\
gharāvāsapaḷibodhaṃ chinditvā puttadārapaḷibodhaṃ chinditvā
ñātipaḷibodhaṃ chinditvā\
mittāmaccapaḷibodha1 chinditvā sannidhipaḷibodhaṃ chinditvā kesamassuṃ
ohāretvā\
kāsāyāni vatthāni acchādetvā agārasmā anagāriyaṃ pabbajitvā
akiñcanabhāvaṃ upagantvā\
eko carati \[PTS Page 145\] \[\\q 145/\] viharati irīyati vattati pāleti
yapeti yāpeti. Evaṃ\
pabbajjāsaṅkhātena eko pubbe caritvāna; katha1 gaṇā vavassaggaṭṭhena1
eko pubbe\
caritvāna? So evaṃ pabbajito samāno eko araññe vanapatthāni pantāni
senāsanāni paṭisevati\
appasaddāni appanigghosāni vijanavātāni manussarāhaseyyakāni
paṭisallānasāruppāni. So\
eko gacchati. Eko tiṭṭhati. Eko nisīdati. Eko seyyaṃ kappeti. Eko gāmaṃ
piṇḍāya pavisati.\
Eko paṭikkamati. Eko raho nisīdati. Eko caṅkamaṃ adhiṭṭhāti. Eko carati
viharati irīyati\
vattati pāleti yapeti yāpeti. Evaṃ gaṇāvavassaggaṭṭhena1 \'eko pubbe
caritvāna\'.\
\
Methunaṃ yo nisevatīti - methunadhammo nāma: yo so asaddhammo
gāmadhammo\
vasaladhammo duṭṭhullo odakantiko rahasso dvayaṃdvayasamāpatti, \[a\]
kiṃ kāraṇā vuccati\
methunadhammo? Ubhinnaṃ rattānaṃ sārattānaṃ avassutānaṃ pariyuṭṭhitānaṃ\
pariyādinnacittānaṃ ubhinnaṃ sadisānaṃ dhammoti, taṃ kāraṇā vuccati
methunadhammo,\
yathā ubho kalahakārakā \'methunakā\'ti vuccanti, ubho bhaṇḍanakārakā
\'methunakā\' ti\
vuccanti, ubho bhassakārakā \'methunakā\'ti vuccanti, ubho vivādakārakā
\'methunakā\'ti\
vuccanti, ubho adhikaraṇakārakā \'methunakā\' ti vuccanti, ubho vādino
\'methunakā\'ti\
vuccanti, ubho sallāpakā \'methunakā\'ti vuccanti, evamevaṃ ubhinnaṃ
rattānaṃ sārattānaṃ\
avassutānaṃ pariyuṭṭhitānaṃ pariyādinnacittānaṃ ubhinnaṃ sadisānaṃ
dhammoti, taṃ\
kāraṇā vuccati methunadhammo; methunaṃ yo nisevatīti yo aparena samayena
buddhaṃ\
dhammaṃ saṅghaṃ sikkhaṃ paccakkhāya hīnāyāvattitvā methunaṃ dhammaṃ
sevati nisevati\
saṃsevati paṭisevatīti \'methunaṃ yo nisevati. \'\
\
Yānaṃ bhantaṃva taṃ loketi - \'yāna\'nti hatthiyānaṃ assayānaṃ goyānaṃ
ajayānaṃ\
meṇḍayānaṃ oṭṭhayānaṃ kharayānaṃ, bhantaṃ adantaṃ akāritaṃ avinītaṃ
uppathaṃ\
gaṇhāti, visamaṃ khāṇumpi pāsāṇampi abhirūhati, yānampi ārohakampi2
bhañjati3\
papātepi papatati, yathā taṃ bhantaṃ yānaṃ adantaṃ akāritaṃ avinītaṃ
uppathaṃ gaṇhāti\
evamevaṃ so vibbhantako bhantayānapaṭibhāgo uppathaṃ gaṇhāti
micchādiṭṭhiṃ gaṇhāti\
- pe -\
Micchāsamādhiṃ gaṇhāti yathā taṃ bhantaṃ yānaṃ adantaṃ akāritaṃ avinītaṃ
visamaṃ\
khāṇumpi pāsāṇampi abhirūhati, evamevaṃ so vibbhantako
bhantayānapaṭibhāgo visamaṃ\
kāyakammaṃ abhirūhati. Visamaṃ vacīkammaṃ - visamaṃ manokammaṃ
abhirūhati,\
visamaṃ pāṇātipātaṃ abhirūhati. Visamaṃ adinnādānaṃ abhirūhati. Visamaṃ
kāmesu\
micchācāraṃ abhirūhati. Visamaṃ musāvādaṃ abhirūhati, visamaṃ
pisunavācaṃ abhirūhati.\
Visamaṃ pharusavācaṃ abhirūhati. Visamaṃ samphappalāpaṃ abhirūhati.
\[PTS Page 146\] \[\\q\
146/\] visamaṃ abhijjhaṃ abhirūhati visamaṃ vyāpādaṃ abhirūhati.
Visamaṃ\
micchādiṭṭhiṃ abhirūhati. Visame saṅkhāre abhirūhati. Visame pañca
kāmaguṇe abhirūhati.\
Visame pañca nīvaraṇe abhirūhati.\
\
1. Gaṇavavassaggatthena - sa. 2. Ārohakaṃ - sīmu. 1. 3. Vibhañjati -
sīmu. 11.\
\
\[BJT Page 202\] \[\\x 202/\]\
Yathā taṃ bhantaṃ yānaṃ adantaṃ akāritaṃ avinītaṃ yānampi ārohakampi
bhañjati,\
evamevaṃ so vibbhantako bhantayānapaṭibhāgo niraye attānaṃ bhañjati.
Tiracchānayoniya1\
attānaṃ bhañjati. Pettivisaye attānaṃ bhañjati. Manussaloke attānaṃ
bhañjati. Devaloke\
attānaṃ bhañjati. Yathā taṃ bhantaṃ yānaṃ adantaṃ akāritaṃ avinītaṃ
papāte papatati,\
evamevaṃ so vibbhantako bhantayānapaṭibhāgo jātipapātampi papatati.
Jarāpapātampi\
papatati. Vyādhipapātampi papatati. Maraṇapapātampi papatati.\
Sokaparidevadukkhadomanassūpāyāsapapātampi papatati. Loketi apāyaloke -
pe -\
manussaloketi \'yānaṃ bhantaṃva taṃ loke. \'\
\
Hīnamāhu puthujjananti - \'puthujjanā\'ti kenaṭṭhena puthujjanā? Puthu
kilese janentīti\
puthujjanā. Puthu avihatasakkāyadiṭṭhikāni puthujjanā. Puthu satthārānaṃ
mukhullokakāti\
puthujjanā. Puthu sabbagatīhi avuṭṭhitāti puthujjanā, puthu
nānābhisaṅkhāre\
abhisaṅkharontīti puthujjanā. Puthu nānāoghehi vuyhantīti puthujjanā.
Puthu\
nānāsantāpehi santappantīti1 puthujjanā. Puthu nānāpariḷāhehi
pariḍayhantīti puthujjanā.\
Puthu pañcasu kāmaguṇesu rattā giddhā gathitā mucchitā ajjhopannā2 laggā
laggitā\
paḷibuddhāti puthujjanā. Puthu pañcahi nīvaraṇehi āvutā nivutā ovutā
pihitā paṭicchannā\
paṭikujjitāti puthujjanā. Hīnamāhu puthujjananti puthujjanaṃ hīnaṃ
nihīnaṃ omakaṃ\
lāmakaṃ \[PTS Page 147\] \[\\q 147/\] chattakaṃ3 parittanti evamāhaṃsu,
evaṃ kathenti,\
evaṃ bhaṇanti, evaṃ dīpayanti, evaṃ voharantīti \'hīnamāhu puthujjanaṃ.
\'\
\
Tenāha bhagavā:\
\
\" Eko pubbe caritvāna\
Methunaṃ yo nisevati,\
Yānaṃ bhantaṃva taṃ loke\
Hīnamāhu puthujjana\"nti.\
\
7 - 4\
\
Yaso kitti ca yā pubbe\
Hāyate vāpi tassa sā,\
Etampi4 disvā sikkhetha\
Methunaṃ vippahātave.\
\
Yaso kitti ca yā pubbe hāyate vāpi tassa sāti - katamo yaso? Idhekacco
pubbe samaṇabhāve\
sakkato hoti garukato mānito pūjito apacito lābhī\
civarapiṇḍapātasenāsanagilānapaccayabhesajjaparikkhārānaṃ. Ayaṃ yaso.\
\
1. Santapantīti - sīmu11 2. Ajjhosantā - machasaṃ 3. Jatukkaṃ - sīmu. 11
4. Evampi -\
sīmu11. Etaṃ - manupa.\
\
\[BJT Page 204\] \[\\x 204/\]\
Katamā kitti. ? Idhekacco pubbe samaṇabhāve kittivaṇṇabhato1 hoti:
paṇḍito viyatto\
medhāvī bahussuto cittakathī kalyāṇapaṭibhāno, suttantikoti vā,
vinayadharoti vā,\
dhammakathikoti vā, āraññikoti vā, piṇḍapātikoti vā, paṃsukūlikoti vā,
tecīvarikoti vā,\
sapadānacārikoti vā khalupacchābhattikoti vā, nesajjikoti vā,
yathāsanthatikoti vā,\
paṭhamassa jhānassa lābhīti vā, dutiyassa jhānassa lābhīti vā, tatiyassa
jhānassa lābhīti vā,\
catutthassa jhānassa lābhīti vā, ākāsānañcāyatanasamāpattiyā lābhīti
vā,\
viññāṇañcāyatanasamāpattiyā lābhīti vā, ākiñcaññāyatanasamāpattiyā
lābhīti vā,\
nevasaññānāsaññāyatanasamāpattiyā lābhīti vā ayaṃ kittīti \'yaso kitti
ca yā pubbe. \'\
\
Hāyate vāpi tassa sāti - tassa aparena samayena buddhaṃ dhammaṃ saṅghaṃ
sikkhaṃ\
paccakkhāya hīnāyāvattassa so ca yaso sā ca kitti hāyati parihāyati
\[PTS Page 148\] \[\\q 148/\]\
paridhaṃsati paripatati2 antaradhāyati vippalujjatīti \'yaso kitti ca yā
pubbe hāyate vāpi\
tassa sā. \'\
\
Etampi disvā sikkhetha methunaṃ vippahātaveti - \'eta\'nti pubbe
samaṇabhāve yaso kitti ca,\
aparabhāge buddhaṃ dhammaṃ saṅghaṃ sikkhaṃ paccakkhāya hīnāyāvattassa
ayaso ca\
akitti ca, etaṃ sampattivipattiṃ;3 disvāti passitvā tulayitvā tīrayitvā
vibhāvayitvā vibhūtaṃ\
katvāti - etampi disā. Sikkhethāti tisso sikkhā: adhisīlasikkhā
adhicittasikkhā\
adhipaññāsikkhā. Katamā adhisīlasikkhā? Idha bhikkhu sīlavā hoti\
pātimokkhasaṃvarasaṃvuto viharati ācāragocarasampanno aṇumattesu vajjesu
bhayadassāvī\
samādāya sikkhati sikkhāpadesu, khuddako sīlakkhandho mahanto
sīlakkhandho sīlaṃ\
patiṭṭhā ādi caraṇaṃ saṃyamo saṃvaro mokkhaṃ pamokkhaṃ 4 kusalānaṃ
dhammānaṃ\
samāpattiyā. Ayaṃ adhisīlasikkhā. Katamā adhicittasikkhā? Idha bhikkhu
vivicceva kāmehi\
vivicca akusalehi dhammehi savitakkaṃ savicāraṃ vivekajaṃ pītisukhaṃ
paṭhamajjhānaṃ\
upasampajja viharati. Vitakkavicārānaṃ vūpasamā ajjhattaṃ sampasādanaṃ
cetaso\
ekodibhāvaṃ avitakkaṃ avicāraṃ samādhijaṃ pītisukhaṃ dutiyajjhānaṃ
upasampajja viharati.\
Pītiyā ca virāgā upekkhako ca viharati sato ca sampajāno sukhaṃ ca
kāyena paṭisaṃvedeti,\
yaṃ taṃ ariyā ācikkhanti \' upekkhako satimā sukhavihārī\'ti taṃ
tatiyajjhānaṃ1 upasampajja\
viharati. Sukhassa ca pahāṇā dukkhassa ca pahāṇā pubbeva
somanassadomanassānaṃ\
atthaṅgamā adukkhaṃ asukhaṃ2 upekkhāsatipārisuddhiṃ catutthajjhānaṃ
upasampajja\
viharati. Ayaṃ adhicittasikkhā. Katamā adhipaññāsikkhā? Idha bhikkhu
paññavā hoti\
udayatthagāminiyā paññāya samannāgato hoti ariyāya nibbedhikāya sammā\
dukkhakkhayagāminiyā, so \'idaṃ dukkha\'nti yathābhūtaṃ pajānāti.
\'Ayaṃ\
dukkhasamudayo\'ti yathābhūtaṃ pajānāti. \'Ayaṃ dukkhanirodho\'ti
yathābhūtaṃ pajānāti.\
\'Ayaṃ dukkhanirodhagāminī paṭipadā\'ti yathābhūtaṃ pajānāti. \'Ime
āsavā\'ti \'ime āsavā\'ti\
yathābhūtaṃ pajānāti. \'Ayaṃ āsavasamudayo\'ti yathābhūtaṃ pajānāti.
\'Ayaṃ āsavanirodho\'ti\
yathābhūtaṃ pajānāti. \' Ayaṃ āsavanirodhagāminī paṭipadā\'ti
yathābhūtaṃ pajānāti. Ayaṃ\
adhipaññāsikkhā.\
\
1. Kittivaṇṇagato - sīmu. 11. 2. Paripaṭati - sa 3. Sampattiṃ vippattiṃ
- sīmu11 4. Mukhaṃ\
pamukhaṃ - sīmu11. Manupa.\
\
\[BJT Page 206\] \[\\x 206/\]\
\
Methunadhammo \[PTS Page 149\] \[\\q 149/\] nāma: yo so asaddhammo
gāmadhammo\
vasaladhammo duṭṭhullo odakantiko rahasso dvayaṃdvayasamāpatti, \[a\]
kiṃ kāraṇā vuccati\
methunadhammo? Ubhinnaṃ rattānaṃ sārattānaṃ avassutānaṃ pariyuṭṭhitānaṃ\
pariyādinnacittānaṃ ubhinnaṃ sadisānaṃ dhammoti, taṃ kāraṇā vuccati
methunadhammo,\
yathā ubho kalahakārakā \'methunakā\'ti vuccanti, ubho bhaṇḍanakārakā
\'methunakā\' ti\
vuccanti, ubho bhassakārakā \'methunakā\'ti vuccanti, ubho vivādakārakā
\'methunakā\'ti\
vuccanti, ubho adhikaraṇakārakā \'methunakā\' ti vuccanti, ubho vādino
\'methunakā\'ti\
vuccanti, ubho sallāpakā \'methunakā\'ti vuccanti, evamevaṃ ubhinnaṃ
rattānaṃ sārattānaṃ\
avassutānaṃ pariyuṭṭhitānaṃ pariyādinnacittānaṃ ubhinnaṃ sadisānaṃ
dhammoti, taṃ\
kāraṇā vuccati methunadhammo. Etampi disvā sikkhetha methunaṃ
vippahātaveti\
methunadhammassa pahānāya vūpasamāya paṭinissaggāya paṭippassaddhiyā
adhisīlampi\
sikkheyya. Adhicittampi sikkheyya. Adhipaññampi sikkheyya. Imā tisso
sikkhāyo āvajjanto\
sikkheyya. Jānanto sikkheyya. Passanto sikkheyya. Paccavekkhanto
sikkheyya. Cittaṃ\
adhiṭṭhahanto sikkheyya. Saddhāya adhimuccanto sikkheyya. Viriyaṃ
paggaṇhanto\
sikkheyya satiṃ upaṭṭhapento sikkheyya cittaṃ samādahanto sikkheyya.
Paññāya pajānanto\
sikkheyya. Abhiññeyyaṃ abhijānanto sikkheyya. Pariññeyyaṃ parijānanto
sikkheyya.\
Pahātabbaṃ pajahanto sikkheyya. Bhāvetabbaṃ bhāvento sikkheyya.
Pahātabbaṃ pajahanto\
sikkheyya. Bhāvetabbaṃ bhāvento sikkheyya. Sacchikātabbaṃ sacchikaronto
sikkheyya\
ācareyya samācareyya samādāya vatteyyāti \'etampi disvā sikkhetha
methunaṃ vippahātave.\
\'\
\
Tenāha bhagavā:\
\
\"Yaso kitti ca yā pubbe\
Hāyate vāpi tassa sā,\
Etampi disvā sikkhetha\
Methunaṃ vippahātave\"ti.\
\
7 - 5\
Saṅkappehi pareto so1\
Kapaṇo viya jhāyati,\
Sutvā paresaṃ nigghosaṃ\
Maṅku hoti tathāvidho.\
\
Saṅkappehi pareto so kapaṇo viya jhāyatīti - kāmasaṅkappena
byāpādasaṅkappena\
vihiṃsāsaṅkappena diṭṭhisaṅkappena phuṭṭho pareto samohito samannāgato
pihito; kapaṇo\
viya mando viya momūho viya jhāyati pajjhāyati nijjhāyati apajjhāyati;
yathā ulūko\
rukkhasākhāyaṃ mūsikaṃ magayamāno jhāyati pajjhāyati nijjhāyati
apajjhāyati, yathā kotthu\
nadītīre macche magayamāno jhāyati pajjhāyati nijjhāyati apajjhāyati,
yathā \[PTS Page 150\]\
\[\\q 150/\] biḷāro2 sandhisamalasaṃkaṭīre mūsikaṃ magayamāno jhāyati
pajjhāyati\
nijjhāyati apajjhāyati, yathā gadrabho vahacchinno sandhisamalasaṅkaṭīre
jhāyati pajjhāyati\
nijjhāyati apajjhāyati, evamevaṃ so vibbhantako kāmasaṅkappena
byāpādasaṅkappena\
vihiṃsāsaṅkappena diṭṭhisaṅkappena phuṭṭho pareto samohito samannāgato
pihito kapaṇo\
viya mando viya momūho viya jhāyati pajjhāyati nijjhāyati apajjhāyatīti
\'saṅkappehi pareto\
so kapaṇo viya jhāyati\'.\
\
\[A\]vinayamahāvibhaṅga - paṭhamapārājika. 1. Yo - su. 2. Vilāro - sa.\
\
\[BJT Page 208\] \[\\x 208/\]\
Sutvā paresaṃ nigghosaṃ maṅku hoti tathāvidhoti - \'paresa\'nti
upajjhāyā vā ācariyā vā\
samānupajjhāyakā vā samānācariyakā vā mittā vā sandiṭṭhā vā sambhattā vā
sahāyā vā\
codenti: \" tassa te āvuso alābhā, tassa te dulladdhaṃ, yaṃ tvaṃ
evarūpaṃ uḷāraṃ satthāraṃ\
labhitvā evaṃ svākkhāte dhammavinaye pabbajitvā evarūpaṃ ariyadhanaṃ
labhitvāpi tassa\
methunadhammassa kāraṇā buddhaṃ dhammaṃ saṅghaṃ sikkhaṃ paccakkhāya\
hīnāyāvattosi. Saddhāpi nāma te nāhosi kusalesu dhammesu. Hirīpi nāma te
nāhosi\
kusalesu dhammesu. Ottappampi nāma te nāhosi kusalesu dhammesu.
Viriyampi nāma te\
nāhosi kusalesu dhammesu. Satipi nāma te nāhosi kusalesu dhammesu.
Paññāpi nāma te\
nāhosi kusalesu dhammesū\"ti. Tesaṃ vacanaṃ byappathaṃ desanaṃ
anusāsanaṃ anusiṭṭhiṃ,\
sutvā - suṇitvā uggahetvā upadhāretvā upalakkhayitvā; maṅku hoti -
pīḷite ghaṭṭito1\
byādhito domanassito hoti. Tathāvidhoti tathāvidho \[PTS Page 151\]
\[\\q 151/\] tādiso\
tassaṇṭhito tappakāro tappaṭibhāgo yo so vibbhantakoti - \'sutvā paresaṃ
nigghosaṃ maṅku\
hoti tathāvidho\'.\
\
Tenāha bhagavā:\
\
\" Saṅkappehi pareto so\
Kapaṇo viya jhāyati,\
Hutvā paresaṃ nigghosaṃ\
Maṅku hoti tathāvidho\"ti.\
\
7 - 6\
Atha satthāni kurute\
Paravādehi codito,\
Esa khavassa mahāgedho\
Mosavajjaṃ pagāhati.\
\
Atha satthāni kurute paravādehi coditoti - \'athā\'ti padasandhi
padasaṃsaggo padapāripūrī\
akkharasamavāyo byañjanasiliṭṭhatā padānupubbatā nāmetaṃ athāti;
satthānīti - tīṇi\
satthāni: kāyasatthaṃ vacīsatthaṃ manosatthaṃ. Tividhaṃ manoduccaritaṃ
manosatthaṃ.\
Paravādehi coditoti - upajjhāyehi vā ācariyehi vā samānupajjhāyakehi2 vā
samānācariyakehi\
vā mittehi vā sandiṭṭhehi vā sambhattehi vā sahāyehi vā codito
sampajānamusā bhāsati: \"\
abhirato3 ahaṃ bhante ahosiṃ pabbajjāya. Mātā me posetabbā. Tenamhi
vibbhanto\"ti\
bhaṇati. \"Pitā me posetabbo. Tenamhi vibbhanto\"ti bhaṇati. \" Bhātā me
posetabbo\"ti\
bhaṇati. \'Bhaginī me posetabbā\"ti bhaṇati. \" Putto me posetabbā,
ñātakā me posetabbā,\
sālohitā me posetabbā. Tenamhi vibbhanto\"ti bhaṇati. Vacīsatthaṃ karoti
saṅkaroti janeti\
sañjaneti nibbatteti abhinibbattetīti \'atha satthāni kurute paravādehi
codito\'.\
\
1. Ghaṭito - manupa. 2. Samānupajjhāyehi - sīmu11. 3. Anabhirato - sa.\
\
\[BJT Page 210\] \[\\x 210/\]\
Esakhvassa mahāgedhoti - eso kho tassa mahāgedho mahāvanaṃ \[PTS Page
152\] \[\\q 152/\]\
mahāgahanaṃ mahākantāro mahāvisamo mahākuṭilo mahāpaṅko mahāpalipo\
mahāpaḷibodho mahābandhanaṃ yadidaṃ sampajānamusāvādoti \'esakhvassa
mahāgedho. \'\
\
Mosavajjaṃ pagāhatīti - mosavajjaṃ vuccati musāvādo. Idhekacco
sabhaggato vā parisaggato\
vā ñātimajjhagato vā pūgamajjhagato vā rājakulamajjhagato vā abhinīto
sakkhipuṭṭho \"\
ehambho purisa, yaṃ jānāsi, taṃ vadehī\"ti. So ajānaṃ vā āha:
\'jānāmī\'ti. Jānaṃ vā āha: \'na\
jānāmī\'ti. Apassaṃ vā āha: \'passāmī\'ti. Passaṃ vā āha: \'na
passāmī\'ti. Iti attahetu vā parahetu\
vā dhanahetu vā āmisakiñcikkhahetu vā sampajānamusā bhāsati. \[A\] idaṃ
vuccati\
mosavajjaṃ. Api ca tihākārehi musāvādo hoti: pubbevassa hoti \'musā
bhaṇissa\'nti.\
Bhaṇantassa hoti \'musā bhaṇāmī\'ti. Bhaṇitassa hoti \'musā mayā
bhaṇita\'nti. Imehi\
tihākārehi musāvādo hoti. Api ca, catuhākārehi musāvādo hoti: pubbevassa
hoti \'musā\
bhaṇissa\'nti. Bhaṇantassa hoti \'musā bhaṇāmī\'ti. Bhaṇitassa hoti
\'musā mayā bhaṇita\'nti.\
Vinidhāya diṭṭhiṃ. Imehi catuhākārehi musāvādo hoti. Apica,
pañcahākārehi - chahākārehi\
- sattahākārehi aṭṭhahākārehi musāvādo hoti: pubbevassa hoti \'musā
bhaṇissa\'nti.\
Bhaṇantassa hoti \'musā bhaṇāmī\'ti. Bhaṇitassa hoti \'musā
bhaṇissa\'nti. Bhaṇantassa hoti\
\'musā bhaṇāmī\'ti. Bhaṇitassa hoti \'musā bhaṇissa\'nti. Bhaṇantassa
hoti \'musā bhaṇāmī\'ti.\
Bhaṇitassa hoti \'musā mayā bhaṇita\'nti. Vinidhāya diṭṭhiṃ, vinidhāya
khantiṃ, vinidhāya\
ruciṃ, vinidhāya saññaṃ, vinidhāya bhāvaṃ. Imehi aṭṭhahākārehi musāvādo
hoti.\
Mosavajjaṃ pagāhatīti mosavajjaṃ pagāhati ogāhati ajjhogāhati pavisatīti
\'mosavajjaṃ\
pagāhati. \'\
\
Tenāha bhagavā:\
\
\" Atha satthāni kurute paravādehi codito,\
Esakhvassa mahāgedho mosavajjaṃ pagāhatī\"ti.\
\
7 - 7\
\
Paṇḍitoti samaññāto ekacariyamadhiṭṭhito,\
Savāpi1 methune yutto mandova parikissati.\
\
Paṇḍitoti samaññātoti - idhekacco pubbe samaṇabhāvekittivaṇṇabhato2 hoti
paṇḍito\
viyatto medhāvī bahussuto cittakathī kalyāṇapaṭibhāno suttantikoti vā
vinayadharoti vā\
dhammakathikoti vā - pe -\
\
Nevasaññānāsaññāyatanasamāpattiyā lābhīti vā, evaṃ ñāto hoti saññāto3
samaññāto hotīti\
- paṇḍitoti samaññāto.\
\
1. Athāpi - \[PTS\] 2. Kittivaṇṇagato - sīmu11 3. Paññāto - sīmu11.
Machasaṃ\
\[A\] majjhimanikāya - sāleyyakasutta, tikaṅguttara - puggalavagga.\
\
\[BJT Page 212\] \[\\x 212/\]\
\
Ekacariyaṃ adhiṭṭhitoti - dvīhi kāraṇehi ekacariyaṃ adhiṭṭhito
pabbajjāsaṅkhātena vā gaṇā\
vavassaggaṭṭhena vā. Kathaṃ pabbajjāsaṅkhātena ekacariyaṃ adhiṭṭhito?
Sabbaṃ\
gharāvāsapaḷibodhaṃ chinditvā ekacariyaṃ adhiṭṭhitoti - dvīhi kāraṇehi
ekacariyaṃ\
adhiṭṭhito pabbajjāsaṅkhātena ekacariyaṃ adhiṭṭhito. Kathaṃ gaṇā
vavassaggaṭṭhena\
ekacariyaṃ adhiṭṭhito? So evaṃ pabbajito samāno eko araññe vanapatthāni
- pe - evaṃ gaṇā\
vavassaggaṭṭhena ekacariyaṃ adhiṭṭhitoti ekacariyaṃ adhiṭṭhito.\
\
Sacāpi methune yuttoti - methunadhammo nāma: yo so asaddhammo
gāmadhammo\
vasaladhammo duṭṭhullo odakantiko rahasso dvayaṃdvayasamāpatti, \[a\]
kiṃ kāraṇā vuccati\
methunadhammo? Ubhinnaṃ rattānaṃ sārattānaṃ avassutānaṃ pariyuṭṭhitānaṃ\
pariyādinnacittānaṃ ubhinnaṃ sadisānaṃ dhammoti, taṃ kāraṇā vuccati
methunadhammo,\
yathā ubho kalahakārakā \'methunakā\'ti vuccanti, ubho bhaṇḍanakārakā
\'methunakā\' ti\
vuccanti, ubho bhassakārakā \'methunakā\'ti vuccanti, ubho vivādakārakā
\'methunakā\'ti\
vuccanti, ubho adhikaraṇakārakā \'methunakā\' ti vuccanti, ubho vādino
\'methunakā\'ti\
vuccanti, ubho sallāpakā \'methunakā\'ti vuccanti, evamevaṃ ubhinnaṃ
rattānaṃ sārattānaṃ\
avassutānaṃ pariyuṭṭhitānaṃ pariyādinnacittānaṃ ubhinnaṃ sadisānaṃ
dhammoti, taṃ\
kāraṇā vuccati methunadhammo. \"Sacāpi methune yutto\"ti so aparena
samayena buddhaṃ\
dhammaṃ saṅghaṃ sikkhaṃ paccakkhāya hīnāyāvattitvā methunadhamme yutto
saṃyutto\
payutto āyutto samāyuttoti \'sacāpi methune yutto. \'.\
\
Mandova parikissatīti - kapaṇo viya mando viya momūho viya kissati \[PTS
Page 154\] \[\\q\
154/\] parikissati parikilissati, pāṇampi hanti, adinnampi ādiyati.
Sandhimpi chindati,\
nillopampi harati, ekāgārikampi karoti, paripanthepi tiṭṭhati,
paradārampi gacchati, musāpi\
bhaṇati, evampi kissati parikissati parikilissati. Tamenaṃ rājāno
gahetvā vividhā\
kammakāraṇā kārenti: kasāhipi tāḷenti, vettehipi tāḷenti,
addhadaṇḍakehipi tāḷenti,\
hatthampi chindanti, pādampi chindanti, hatthapādampi chindanti,
kaṇṇampi chindanti,\
nāsampi chindanti, kaṇṇanāsampi chindanti, bilaṅgathālikampi karonti,\
saṅkhamuṇḍikampi karonti, rāhumukhampi karonti, jotimālikampi karonti,\
hatthapajjotikampi karonti, erakavattikampi karonti, cirakavāsikampi
karonti, eṇeyyakampi\
karonti, balisamaṃsikampi karonti, kahāpaṇakampi1 karonti,
khārāpatacchikampi karonti,\
palighaparivattikampi karonti, palālapiṭṭhikampi karonti, tattenapi
telena osiñcanti,\
sunakhehipi khādāpenti, jīvantampi sūle uttāsenti, asināpi sīsaṃ
chindanti evampi kissati\
parikissati parikilissati. Athavā kāmataṇhāya abhibhūto pariyādinnacitto
bhoge pariyesanto\
nāvāya mahāsamuddaṃ pakkhandati: sītassa purakkato uṇhassa purakkhato\
ḍaṃsamakasavātātapasiriṃsapasamphassehi rissamāno2 khuppipāsāhi
miyamāno3\
tigumbaṃ4 gacchati, takkolaṃ gacchati, takkasilaṃ gacchati, kālamukhaṃ
gacchati,\
parammukhaṃ5 gacchati, vesuṅgaṃ gacchati, verāpathaṃ gacchati, javaṃ
gacchati, tāmaliṃ6\
gacchati, vaṅgaṃ7 gacchati, eḷavaddhanaṃ8 gacchati, suvaṇṇakūṭaṃ \[PTS
Page 155\] \[\\q\
155/\] gacchati, suvaṇṇabhūmiṃ gacchati, tambapaṇṇiṃ gacchati,
suppārakaṃ98 gacchati,\
bharukacchaṃ10 gacchati, suraṭṭhaṃ11 gacchati, aṅgalokaṃ12 gacchati,
gaṅgaṇaṃ13 gacchati,\
paramagaṅgaṇaṃ14 gacchati, yonaṃ gacchati, paramayonaṃ gacchati,
allasandaṃ gacchati,\
navakaṃ15 gacchati, mūlapadaṃ16 gacchati,\
\
1. Kahāpaṇikampi - sīmu11 2 pīḷiyamāno - sīmu 11. Machasaṃ 3. Piḷiyamāno
- \[PTS\]. 4.\
Gumbhaṃ - sīmu1, gubbaṃ - sa 5. Maraṇapāraṃ - sī purapuraṃ - machasaṃ.\
6. Kamaliṃ tamasiṃ - sī. Tamamuniṃ - manupa. Tabbaliṅgaṃ - sī 7. Vaṅkaṃ
- sī. 8.\
Eḷabandhanaṃ - sī. Machasaṃ. Jalavanaṃ - sīmu. 11 9. Suppādakaṃ -
machasaṃ. Suppāraṃ\
- sī. 10. Bhārukacchaṃ - sīmu. 11. Bharukaṃ - bhārukacchiṃ - sī. 11.
Suraddhaṃ -\
suraraṭṭhaṃ - sī 12. Saṅgalokaṃ - sīmu11. Bhaṅgalokaṃ - machasaṃ.
Aṅganekaṃ - \[PTS\]. 13.\
Taṅgaṇaṃ - sīmu1 saṅgaṇaṃ - sīmu11. Bhaṅgaṇaṃ - machasaṃ 14.
Padapataṅgaṃ - sīmu. 1\
Padamataṅgaṇaṃ - sī. Saramataṅgaṇaṃ - machasaṃ 15. Vinakaṃ - machasaṃ,
vinaṃ - sī. 16.\
Mūlapaddaṃ - manupa.\
\
\[BJT Page 214\] \[\\x 214/\]\
\
Marukantāraṃ gacchati, chaṇṇupathaṃ gacchati, ajapathaṃ gacchati,
meṇḍapathaṃ gacchati,\
saṅkupathaṃ gacchati, chattapathaṃ gacchati, vaṃsapathaṃ gacchati;
sakuṇapathaṃ1 gacchati,\
mūsikapathaṃ gacchati, darīpathaṃ gacchati, vettādhāraṃ2 gacchati,
evampi kissati,\
parikissati, parikilissati. Gavesanto na vindati. Alābhamūlakampi
dukkhaṃ domanassaṃ\
paṭisaṃvedeti. Evampi kissati parikissati parikilissati. Gavesanto
vindati3 laddhā ca\
ārakkhamūlakampi dukkhaṃ domanassaṃ paṭisaṃvedeti: \" kinti me bhoge
neva rājāno\
hareyyuṃ\' na corā hareyyuṃ\' na aggi daheyya\' na udakaṃ vaheyya\' na
appiyā dāyādā\
hareyyu\"nti. Tassa evaṃ ārakkhato gopayato te bhogā vippalujjanti. So\
vippayogamūlakamipi dukkhaṃ domanassaṃ paṭisaṃvedeti. Evampi kissati
parikissati\
parikilissatīti - sacāpi \[PTS Page 156\] \[\\q 156/\] methune yutto
mandova parikissati.\
\
Tenāha bhagavā:\
\
\" Paṇḍatoti samaññāto ekacariyamadhiṭṭhito\
Sacāpi methune yutto mandova parikissatī\"ti.\
\
7 - 8\
\
Etamādīnavaṃ ñatvā muni pubbāpare idha,\
Ekacariyaṃ daḷhaṃ kayirā na nisevetha methunaṃ.\
\
Etamādīnavaṃ ñatvā muni pubbāpare idhāti - \'eta\'nti pubbe samaṇabhāve
yaso ca kitti ca,\
aparabhāge buddhaṃ dhammaṃ saṅghaṃ sikkhaṃ paccakkhāya hīnāyāvattassa
ayaso ca\
akitti ca, etaṃ sampattivipattiṃ4 ñatvā jānitvā tulayitvā tīrayitvā
vibhāvayitvā vibhūtaṃ\
katvā; munīti monaṃ vuccati ñāṇaṃ, yā paññā pajānanā - pe -\
\
Saṅgajālamaticca so muni; idhāti imissā diṭṭhiyā imissā khantiyā imissā
ruciyā imasmiṃ\
ādāye imasmiṃ dhamme imasmiṃ vinaye imasmiṃ dhammavinaye imasmiṃ
pāvacane\
imasmiṃ satthusāsane imasmiṃ brahmacariye imasmiṃ attabhāve imasmiṃ
manussaloketi\
\'etamādīnavaṃ ñatvā muni pubbāpare idha. \'\
\
1. Aṃsapathaṃ - sī - 2. Vettācāraṃ - sīmu11. Machasaṃ. Cettādhāraṃ -
manupa 3. Na vindati\
- sīmu. 11. 4. Sampattiṃ vipattiṃ - sīmu11, sampattivipattiñca -
manupa.\
\
\[BJT Page 216\] \[\\x 216/\]\
Ekacariyaṃ daḷhaṃ kayirāti - dvīhi kāraṇehi ekacariyaṃ daḷhaṃ kareyya:
pabbajjāsaṅkhātena\
vā gaṇā (vavassaggaṭṭhena) vā. Kathaṃ pabbajjāsaṅkhātena ekacariyaṃ
daḷhaṃ kareyya?\
Sabbaṃ gharāvāsapaḷibodhaṃ chinditvā puttadārapaḷibodhaṃ chinditvā
ñātipaḷibodhaṃ\
chinditvā mittāmaccapaḷibodhaṃ chinditvā kesamassuṃ ohāretvā kāsāyāni
vatthāni\
acchādetvā agārasmā anagāriyaṃ pabbajitvā akiñcanabhāvaṃ upagantvā eko
careyya\
vihareyya vatteyya pāleyya \[PTS Page 157\] \[\\q 157/\] yapeyya
yāpeyya. Evaṃ\
pabbajjāsaṅkhātena ekacariyaṃ daḷhaṃ kareyya. Katha1
gaṇāvavassaggaṭṭhena ekacariyaṃ\
daḷhaṃ kareyya. ? So evaṃ pabbajito samāno eko araññe vanapatthāni
pantāni senāsanāni\
paṭiseveyya appasaddāni appanigghosāni vijanavātāni
manussarāhaseyyakāni\
paṭisallānasāruppāni. So eko gaccheyya. Eko tiṭṭheyya. Eko nisīdeyya eko
seyyaṃ\
kappeyya. Eko gāmaṃ piṇḍāya paviseyya. Eko paṭikkameyya. Eko raho
nisīdeyya. Eko\
caṅkamaṃ adhiṭṭheyya. Eko careyya vihareyya irīyeyya vatteyya pāleyya
yapeyya yāpeyya.\
Evaṃ gaṇā vavassaggaṭṭhena ekacariyaṃ daḷhaṃ kareyya ekacariyaṃ thiraṃ1
kareyya,\
viriyaṃ kareyya daḷhasamādāno assa, avaṭṭhitasamādāno assa kusalesu
dhammesūti\
\'ekacariyaṃ daḷhaṃ kayirā. \'\
\
Na nisevetha methunanti - methunadhammo nāma: yo so asaddhammo
gāmadhammo\
vasaladhammo duṭṭhullo odakantiko rahasso dvayaṃdvayasamāpatti, \[a\]
kiṃ kāraṇā vuccati\
methunadhammo? Ubhinnaṃ rattānaṃ sārattānaṃ avassutānaṃ pariyuṭṭhitānaṃ\
pariyādinnacittānaṃ ubhinnaṃ sadisānaṃ dhammoti, taṃ kāraṇā vuccati
methunadhammo,\
yathā ubho kalahakārakā \'methunakā\'ti vuccanti, ubho bhaṇḍanakārakā
\'methunakā\' ti\
vuccanti, ubho bhassakārakā \'methunakā\'ti vuccanti, ubho vivādakārakā
\'methunakā\'ti\
vuccanti, ubho adhikaraṇakārakā \'methunakā\' ti vuccanti, ubho vādino
\'methunakā\'ti\
vuccanti, ubho sallāpakā \'methunakā\'ti vuccanti, evamevaṃ ubhinnaṃ
rattānaṃ sārattānaṃ\
avassutānaṃ pariyuṭṭhitānaṃ pariyādinnacittānaṃ ubhinnaṃ sadisānaṃ
dhammoti, taṃ\
kāraṇā vuccati methunadhammo. Methunadhammaṃ na seveyya, na niseveyya,
na\
saṃseveyya na paṭiseveyya, na careyya, na samācareyya, na samādāya
vatteyyāti \'na\
nisevetha methunaṃ\'.\
\
Tenāha bhagavā:\
\"Etamādīnavaṃ ñatvā muni pubbāpare idha,\
Ekacariyaṃ daḷhaṃ kayirā na nisevetha methuna\"nti.\
\
7 - 9\
Vivekaññeva 2 sikkhetha etadariyānamuttamaṃ3,\
Tena seṭṭho na maññetha sa ve nibbānasantike.\
\
Vivekaññeva sikkhethāti - \'vivekā\'ti tayo vivekā: kāyaviveko
cittaviveko upadhiviveko.\
Katamo kāyaviveko? \[PTS Page 158\] \[\\q 158/\] idha bhikkhū vivittaṃ
senāsanaṃ bhajati:\
araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ
abbhokāsaṃ\
palālapuñjaṃ. Kāyena vivitto viharati. So eko gacchati. Eko tiṭṭhati.
Eko nisīdati eko seyyaṃ\
kappeti. Eko gāmaṃ piṇḍāya pavisati. Eko paṭikkamati. Eko raho nisīdati.
Eko caṅkamaṃ\
adhiṭṭhāti. Eko carati viharati irīyati vattati pāleti yapeti yāpeti.
Ayaṃ kāyaviveko.\
\
Katamo cittaviveko? Paṭhamaṃ jhānaṃ samāpannassa nīvaraṇehi cittaṃ
vivittaṃ hoti.\
Dutiyaṃ jhānaṃ samāpannassa vitakkavicārehi cittaṃ vivittaṃ hoti.
Tatiyaṃ jhānaṃ\
samāpannassa pītiyā cittaṃ vivittaṃ hoti. Catutthaṃ jhānaṃ samāpannassa
sukhadukkhehi\
cittaṃ vivittaṃ hoti. Ākāsānañcāyatanaṃ samāpannassa rūpasaññāya
paṭighasaññāya\
nānattasaññāya cittaṃ vivittaṃ hoti. Viññāṇañcāyatanaṃ samāpannassa\
ākāsānañcāyatanasaññāya cittaṃ vivittaṃ hoti. Ākiñcaññāyatanaṃ
samāpannassa\
viññāṇañcāyatanasaññāya cittaṃ vivittaṃ hoti. Nevasaññānāsaññāyatanaṃ
samāpannassa\
ākiñcaññāyatanasaññāya cittaṃ vivittaṃ hoti. Sotāpannassa
sakkāyadiṭṭhiyā vicikicchāya\
sīlabbataparāmāsā diṭṭhānusayā vicikicchānusayā tadekaṭṭhehi ca kilesehi
cittaṃ vivittaṃ\
hoti. Sakadāgāmissa oḷārikā kāmarāgasaññojanā paṭighasaññojanā oḷārikā
kāmarāgānusayā\
paṭighānusayā tadekaṭṭhehi ca kilesehi cittaṃ vivittaṃ hoti. Anāgāmissa
anusahagatā\
kāmarāgānusayā paṭighānusayā tadekaṭṭhehi ca kilesehi cittaṃ vivittaṃ
hoti. Arahato\
rūparāgā arūparāgā mānā uddhaccā avijjāya mānānusayā bhavarāgānusayā
avijjānusayā\
tadekaṭṭhehi ca kilesehi bahiddhā ca sabbanimittehi cittaṃ vivittaṃ
hoti. Ayaṃ cittaviveko.\
\
Katamo upadhiviveko? Upadhi vuccanti kilesā ca khandhā ca abhisaṅkhārā
ca.\
Upadhiviveko vuccati amataṃ nibbānaṃ, yo so sabbasaṅkhārasamatho\
sabbūpadhipaṭinissaggo taṇhakkhayo virāgo nirodho nibbānaṃ. Ayaṃ
upadhiviveko.\
Kāyaviveko ca vavakaṭṭhakāyānaṃ1 nekkhammābhiratānaṃ. Cittaviveko ca\
parisuddhacittānaṃ paramavodānappattānaṃ. Upadhiviveko ca nirupadhīnaṃ
puggalānaṃ\
visaṅkhāragatānaṃ.\
\
\"Sikkhā\"ti. Tisso sikkhā: adhisīlasikkhā, adhicittasikkhā,
adhipaññāsikkhā katamā\
adhisīlasikkhā? Idha bhikkhu sīlavā hoti pātimokkhasaṃvarasaṃvuto
viharati\
ācāragocarasampanno aṇumattesu vajjesu bhayadassāvī samādāya sikkhati
sikkhāpadesu.\
Khuddako sīlakkhandho mahanto sīlakkhandho, sīlaṃ patiṭṭhā ādi caraṇaṃ
saṃyamo\
saṃvaro mokkhaṃ kusalānaṃ dhammānaṃ samāpattiyā. Ayaṃ adhisīlasikkhā.\
\
Katamā adhicittasikkhā? Idha bhikkhu vivicceva kāmehi vivicca akusalehi
dhammehi\
savitakkaṃ savicāraṃ vivekajaṃ pītisukhaṃ paṭhamajjhānaṃ upasampajja
viharati.\
Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ
avitakkaṃ avicāraṃ\
samādhijaṃ pītisukhaṃ dutiyajjhānaṃ upasampajja viharati. Pītiyā ca
virāgā upekkhako ca\
viharati sato ca sampajāno sukhaṃ ca kāyena paṭisaṃvedeti, yaṃ taṃ ariyā
ācikkhanti \'\
upekkhako satimā sukhavihārī\'ti taṃ tatiyajjhānaṃ1 upasampajja
viharati. Sukhassa ca\
pahāṇā dukkhassa ca pahāṇā pubbeva somanassadomanassānaṃ atthaṅgamā
adukkhaṃ\
asukhaṃ2 upekkhāsatipārisuddhiṃ catutthajjhānaṃ upasampajja viharati.
Ayaṃ\
adhicittasikkhā.\
\
Katamā adhipaññāsikkhā? Idha bhikkhu paññavā hoti udayatthagāminiyā
paññāya\
samannāgato ariyāya nibbedhikāya sammādukkhakkhayagāminiyā. So idaṃ
dukkhanti\
yathābhūtaṃ pajānāti, ayaṃ dukkhasamudayoti yathābhūtaṃ pajānāti, ayaṃ
dukkhanirodho\'ti\
yathābhūtaṃ pajānāti, ayaṃ dukkhanirodhagāminīpaṭipadā\'ti yathābhūtaṃ
pajānāti. Ime\
āsavā\'ti yathābhūtaṃ pajānāti, ayaṃ āsavasamudayo\'ti yathābhūtaṃ
pajānāti, ayaṃ\
āsavanirodho\'ti yathābhūtaṃ pajānāti, ayaṃ
āsavanirodhagāminīpaṭipadā\'ti yathābhūtaṃ\
pajānāti. Ayaṃ adhipaññāsikkhā. Vivekaññeva sikkhethāti - vivekaññeva
sikkheyya ācareyya\
samācareyya samādāya vatteyyāti \'vivekaññeva sikkhetha. \'\
\
1. Daḷhaṃ - sīmu11. 2. Vivekaṃ yeva - su. 3. Etamariyānamuttamaṃ - sa
4.\
Vivekaṭṭhakāyānaṃ - sīmu. 11. Machasaṃ.\
\
\[BJT Page 218\] \[\\x 218/\]\
Etadariyānamuttamanti - ariyā vuccanti buddhā ca buddhasāvakā ca
paccekabuddhā ca.\
Ariyānaṃ etaṃ aggaṃ seṭṭhaṃ viseṭṭhaṃ pāmokkhaṃ uttamaṃ pavaraṃ yadidaṃ\
vivekacariyāti \'etadariyānamuttamaṃ. \'\
\
Tena seṭṭho na maññethāti - tāya vivekacariyāya unnatiṃ na kareyya,
unnamaṃ na kareyya,\
mānaṃ na kareyya, thāmaṃ na kareyya, thambhaṃ na kareyya, na tena mānaṃ
janeyya, na\
tena thaddho assa patthaddho paggahitasiroti \'tena seṭṭho na maññetha.
\'\
\
Sa ve nibbānasantiketi - so nibbānassa santike sāmantā āsanne avidūre
upakaṭṭheti - sa ve\
nibbānasantike.\
\
Tenāha bhagavā:\
\
\"Vivekaññeva1 sikkhetha etadariyānamuttamaṃ2,\
Tena seṭṭho na maññetha sa ve nibbānasantike\"ti.\
7 - 10\
Rittassa munino carato kāmesu anapekkhino,\
Oghatiṇṇassa pihayanti kāmesu gathitā3 pajā.\
\
Rittassa munino caratoti - \'rittassā\'ti rittassa vivittassa
pavivittassa \[PTS Page 159\] \[\\q 159/\]\
kāyaduccaritena rittassa vivittassa pavivittassa, vacīduccaritena
rittassa vivittassa\
pavivittassa, manoduccaritena rittassa vivittassa pavivittassa, rāgena
dosena mohena\
kodhena upanāhena makkhena paḷāsena issāya macchariyena māyāya
sāṭheyyena\
thambhena sārambhena mānena atimānena madena pamādena sabbakilesehi\
sabbaduccaritehi sabbadarathehi sabbapariḷāhehi sabbasantāpehi
sabbākusalābhisaṅkhārehi4\
rittassa vivittassa pavivittassa, muninoti monaṃ vuccati ñāṇaṃ - pe -\
Saṅgajālamaticca so muni, caratoti carato viharato irīyato vattato
pālayato yapato yāpayatoti\
\'rittassa munino carato. \'\
\
Kāmesu anapekkhinoti - \'kāmā\'ti uddānato dve kāmā: vatthukāmā ca
kilesakāmā ca. Katame\
vatthukāmā? Manāpikā rūpā manāpikā saddā manāpikā gandhā manāpikā rasā
manāpikā\
phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā
hatthigavāssavaḷavā,\
khettaṃ vatthu hiraññaṃ suvaṇṇaṃ gāmanigamarājadhāniyo raṭṭhaṃ ca
janapado ca koso ca\
koṭṭhāgāraṃ ca, yaṃ kiñci rajanīyaṃ vatthu vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, paranimmitā kāmā,
animmitā kāmā,\
pariggahitā kāmā, apariggahitā kāmā, mamāyitā kāmā, amamāyitā kāmā,
sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena5 rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo rāgo kāmo chandarāgo kāmo, saṅkappo kāmo
rāgā kāmo\
saṅkapparāgo kāmo, yo kāmesu kāmachando kāmarāgo kāmanandi kāmataṇhā
kāmasineho\
kāmapariḷāho kāmamucchā kāmajjhosānaṃ kāmogho kāmayogo kāmūpādānaṃ\
kāmacchandanīvaraṇaṃ -\
\
1. \" Addasaṃ kāma te mūlaṃ saṃkappā kāma jāyasi,\
Na taṃ saṃkappayissāmi evaṃ kāma na hehisī\" \[a\] ti.\
\
Ime vuccanti kilesakāmā.\
\
Vatthukāme parijānitvā kilesakāme pahāya pajahitvā vinodetvā
byantīkaritvā anabhāvaṃ\
gametvā kāmesu anapekkhamāno cattakāmo vantakāmo muttakāmo pahīnakāmo\
paṭinissaṭṭhakāmo vītarāgo cattarāgo vantarāgo muttarāgo pahīnarāgo
paṭinissaṭṭharāgo\
nicchāto nibbuto sītībhūto sukhapaṭisaṃvedī brahmabhūtena attanā
viharatīti \'kāmesu\
anapekkhino. \'\
\
1. Vivekaṃ yeva - su 2 etamariyānamuttamaṃ - sa 3. Gadhitā - manupa.
Machasaṃ \[PTS\] 4.\
Sabbakusalābhisaṅkhārehi - sīmu11.\
\
\[BJT Page 220\] \[\\x 220/\]\
\
Oghatiṇṇassa pihayanti kāmesu gathitā1 pajāti - \" pajā\"ti
sattādhivacanaṃ, pajā kāmesu rattā\
giddhā gathitā mucchitā ajjhopannā laggā laggitā paḷibuddhā; te
kāmoghatiṇṇassa\
bhavoghatiṇṇassa diṭṭhoghatiṇṇassa avijjoghatiṇṇassa sabbasaṃsārapathaṃ2
tiṇṇassa\
uttiṇṇassa nittiṇṇassa atikkantassa samatikkantassa vītivattassa pāraṃ
gatassa pāraṃ\
pattassa antaṃ \[PTS Page 160\] \[\\q 160/\] gatassa antaṃ pattassa
koṭiṃ gatassa koṭiṃ\
gatassa koṭiṃ pattassa pariyantaṃ gatassa pariyantaṃ pattassa vosānaṃ
gatassa vosānaṃ\
pattassa tāṇaṃ gatassa tāṇaṃ pattassa lenaṃ gatassa lenaṃ pattassa
saraṇaṃ gatassa saraṇaṃ\
pattassa abhayaṃ gatassa abhayaṃ pattassa accutaṃ gatassa accutaṃ
pattassa amataṃ gatassa\
amataṃ pattassa nibbānaṃ gatassa nibbānaṃ pattassa icchanti sādiyanti
patthayanti pihayanti\
abhijappanti. Yathā nāma iṇāyikā ānaṇayaṃ patthenti pihayanti, yathā
ābādhikā ārogyaṃ\
Patthenti pihayanti, yathā bandhanabaddhā bandhanamokkhaṃ patthenti
pihayanti, yathā\
dāsā bhujissaṃ patthenti pihayanti, yathā kantāraddhānapakkhannā3
khemantabhūmiṃ\
patthenti pihayanti, evamevaṃ pajā kāmesu rattā giddhā gathitā mucchitā
ajjhopannā laggā\
laggitā paḷibuddhā. Te kāmoghatiṇṇassa bhavoghatiṇṇassa te
kāmoghatiṇṇassa\
bhavoghatiṇṇassa diṭṭhoghatiṇṇassa avijjoghatiṇṇassa sabbasaṃsārapathaṃ2
tiṇṇassa\
uttiṇṇassa nittiṇṇassa atikkantassa samatikkantassa vītivattassa pāraṃ
gatassa pāraṃ\
pattassa antaṃ gatassa antaṃ pattassa koṭiṃ gatassa koṭiṃ gatassa koṭiṃ
pattassa pariyantaṃ\
gatassa pariyantaṃ pattassa vosānaṃ gatassa vosānaṃ pattassa tāṇaṃ
gatassa tāṇaṃ pattassa\
lenaṃ gatassa lenaṃ pattassa saraṇaṃ gatassa saraṇaṃ pattassa abhayaṃ
gatassa abhayaṃ\
pattassa accutaṃ gatassa accutaṃ pattassa amataṃ gatassa amataṃ pattassa
nibbānaṃ gatassa\
nibbānaṃ pattassa icchanti sādiyanti patthayanti pihayanti
abhijappantīti. \'Oghatiṇṇassa\
pihayanti kāmesu gathitā1 pajā. \'\
\
Tenāha bhagavā:\
\
\"Rittassa munino carato kāmesu anapekkhino,\
Oghatiṇṇassa pihayanti kāmesu gathitā pajā\"ti.\
\
Tissametteyyasuttaniddeso sattamo.\
\
8\
\
Pasūrasuttaniddeso\
\
8 - 1\
\
Atha pasūrasuttaniddeso vuccati:\
\
\" Idheva \[PTS Page 161\] \[\\q 161/\] suddhiṃ iti vādayanti4\
Nāññesu dhammesu visuddhimāhu,\
Yannissitā tattha subhaṃ vadānā\
Paccekasaccesu puthū niviṭṭhā.\
\
1. Gadhitā - manupa. Machasaṃ. \[PTS\] 2. Sabbasaṅkhārapathaṃ - sa 3.
Pakkhandhā - sīmu\
1 pakkhandā - machasaṃ. 4. Vādiyanti - su \[PTS.\]\
\
\[BJT Page 222\] \[\\x 222/\]\
\
Idheva suddhiṃ iti vādayantīti - idheva suddhiṃ visuddhiṃ parisuddhiṃ
muttiṃ vimuttiṃ\
parimuttiṃ vadanti kathenti bhaṇanti dīpayanti voharanti; \'sassato
loko, asassato loko,\
antavā loko, anantavā loko, taṃ jīvaṃ taṃ sarīraṃ, aññaṃ jīvaṃ aññaṃ
sarīraṃ, hoti tathāgato\
parammaraṇā, na hoti tathāgato parammaraṇā, hoti ca na ca hoti tathāgato
parammaraṇā,\
neva hoti na na hoti tathāgato parammaraṇā, idameva saccaṃ
moghamañña\'nti suddhiṃ\
visuddhiṃ parisuddhiṃ muttiṃ vimuttiṃ parimuttiṃ vadanti kathenti
bhaṇanti dīpayanti\
voharantīti \'idheva suddhiṃ iti vādayanti. \'\
\
Nāññesu dhammesu visuddhimāhūti - attano satthāraṃ dhammakkhānaṃ gaṇaṃ
diṭṭhiṃ\
paṭipadaṃ maggaṃ ṭhapetvā sabbe paravāde khipanti ukkhipanti
parikkhipanti: so satthā na\
sabbaññū, dhammo na svākkhāto, gaṇo na suppaṭipanno, diṭṭhi na bhaddikā,
paṭipadā na\
supaññattā, \[PTS Page 162\] \[\\q 162/\] maggo na niyyāṇiko, na tattha
suddhi vā visuddhi\
vā parisuddhi vā mutti vā vimutti vā parimutti vā; na tattha sujjhanti
vā visujjhanti vā\
parisujjhanti vā muccanti vā vimuccanti vā parimuccanti vā; hīnā nihīnā
omakā lāmakā\
chattakā1 parittāti, evamāhaṃsu evaṃ vadanti evaṃ kathenti evaṃ bhaṇanti
evaṃ dīpayanti\
evaṃ voharantīti \'nāññesu dhammesu visuddhimāhu. \'\
\
Yannissitā tattha subhaṃ vadānāti - \'yannissitā\'ti yaṃ satthāraṃ
dhammakkhānaṃ gaṇaṃ\
diṭṭhiṃ paṭipadaṃ maggaṃ nissitā assitā2 allīnā upāgatā ajjhositā
adhimuttā; tatthāti sakāya\
diṭṭhiyā sakāya khantiyā sakāya ruciyā sakāya laddhiyā; subhaṃ vadānāti
subhavādā\
sobhanavādā paṇḍitavādā thiravādā ñāyavādā hetuvādā lakkhaṇavādā
kāraṇavādā\
ṭhānavādā sakāya laddhiyāti \'yannissitā tattha subhaṃ vadānā. \'\
\
Paccekasaccesu puthu niviṭṭhāti - puthu samaṇabrāhmaṇā puthu
paccekasaccesu niviṭṭhā\
patiṭṭhitā allīnā upagatā (ajjhositā) adhimuttā \'sassato loko, idameva
saccaṃ\
moghamañña\'nti niviṭṭhā patiṭṭhitā allīnā upagatā ajjhositā adhimuttā;
\'asassato loko antavā\
loko, anantavā loko, taṃ jīvaṃ taṃ sarīraṃ, aññaṃ jīvaṃ aññaṃ sarīraṃ,
hoti tathāgato\
parammaraṇā, na hoti tathāgato parammaraṇā, hoti ca na ca hoti tathāgato
parammaraṇā,\
neva hoti na na hoti tathāgato parammaraṇā, idameva saccaṃ
moghamañña\'nti niviṭṭhā\
patiṭṭhitā allīnā upagatā ajjhositā adhimuttāti \'paccekasaccesu puthū
niviṭṭhā. \'\
Tenāha bhagavā:\
\
\" Idheva suddhiṃ iti vādayanti\
Nāññesu dhammesu visuddhimāhu,\
Yannissitā tattha subhaṃ vadānā\
Paccekasaccesu puthū niviṭṭhā\"ti.\
\
1. Jatukkā - sīmu11 chatukkā - machasaṃ catukkā - manupa 2. Ānissitā -
sī. Machasaṃ.\
Sannissitā - \[PTS\] patiṭṭhitā - sīmu11.\
\
\[BJT Page 224\] \[\\x 224/\]\
\
8 - 2\
\
Te \[PTS Page 163\] \[\\q 163/\] vādakāmā parisaṃ vigayha\
Bālaṃ dahanti mithu aññamaññaṃ,\
Vadanti te aññasitā kathojjaṃ\
Pasaṃsakāmā kusalāvadānā.\
\
Te vādakāmā parisaṃ vigayhāti - \'te vādakāmā\'ti te vādakāmā vādatthikā
vādādhippāyā\
vādapurekkhārā vādapariyesanaṃ carantā; parisaṃ - khattiyaparisaṃ
brāhmaṇaparisaṃ\
gahapatiparisaṃ samaṇaparisaṃ vigayha ogayha; vigayhāti ajjhogahetvā
pavisitvāti \'te\
vādakāmā parisaṃ vigayha. \'\
\
Bālaṃ dahanti mithu aññamaññanti - \'mithū\'ti dve janā dve kalahakārakā
dve\
bhaṇḍanakārakā dve bhassakārakā dve vivādakārakā dve adhikaraṇakārakā
dve vādino\
dve sallāpakā; te aññamaññaṃ hīnato nihīnato omakato lāmakato chattakato
parittato\
dahanti passanti dakkhanti olokenti nijjhāyanti1 upaparikkhantīti
\'bālaṃ dahanti mithu\
aññamaññaṃ. \'\
\
Vadanti te aññasitā kathojjanti - te aññaṃ satthāraṃ dhammakkhānaṃ gaṇaṃ
diṭṭhiṃ\
paṭipadaṃ maggaṃ nissitā assitā2 allīnā upagatā ajjhositā adhimuttā;
kathojjaṃ vuccati\
kalaho bhaṇḍanaṃ viggaho vivādo medhagaṃ; athavā kathojjanti anojavantī3
sā kathā4\
kathojjaṃ vadanti, kalahaṃ vadanti. Bhaṇḍanaṃ vadanti. Viggahaṃ vadanti.
Vivādaṃ\
vadanti. Medhagaṃ vadanti kathenti bhaṇanti dīpayanti voharantīti
\'vadanti te aññasitā\
kathojjaṃ. \'\
\
Pasaṃsakāmā kusalāvadānāti - \'pasaṃsakāmā\'ti pasaṃsakāmā pasaṃsatthikā
pasaṃsādhippāyā\
pasaṃsāpurekkhārā pasaṃsāpariyesanaṃ carantā; kusalāvadānāti kusalavādā
\[PTS Page 164\]\
\[\\q 164/\] paṇḍitavādā thiravādā ñāyavādā hetuvādā lakkhaṇavādā
kāraṇavādā\
ṭhānavādā sakāya laddhiyāti \'pasaṃsakāmā kusalāvadānā. \'\
\
Tenāha bhagavā:\
\
\" Te vādakāmā parisaṃ vigayha\
Bālaṃ dahanti mithu aññamaññaṃ,\
Vadanti te aññasitā kathojjaṃ\
Pasaṃsakāmā kusalāvadānā\"ti.\
\
8 - 3\
\
Yutto kathāyaṃ parisāya majjhe\
Pasaṃsamicchaṃ vinighāti hoti,\
Apāsadasmiṃ5 pana maṅku hoti,\
Nindāya so kuppati randhamesī.\
1. Nigghāyanti - \[PTS\] 2. Patiṭṭhitā - sīmu. 11 Anissitā - manupa.
Ānissitā - machasaṃ\
sannissitā - \[PTS\] 3. Anojavantīti - sīmu11. 4. Nisākathā - machasaṃ
5. Apāhatasmiṃ -\
sīmu11. Avāsadasmiṃ - machasaṃ.\
\
\[BJT Page 226\] \[\\x 226/\]\
Yutto kathāyaṃ parisāya majjheti - khattiyaparisāya vā brāhmaṇaparisāya
vā\
gahapatiparisāya vā samaṇaparisāya vā majjhe attano kathāyaṃ yutto
payutto āyutto\
samāyutto sampayutto kathetunti \'yutto kathāyaṃ parisāya majjhe\'\
\
Pasaṃsamicchaṃ vinighāti hotīti - \'pasaṃsamiccha\'nti pasaṃsaṃ thomanaṃ
kittiṃ\
vaṇṇahāriyaṃ icchanto patthayanto pihayanto abhijappanto; vinighāti
hotīti - pubbeva\
sallāpā kathaṃkathī vinighāti hoti: \'jayo nu kho me bhavissati,
parājayo nu kho me\
bhavissati, kathaṃ niggahaṃ karissāmi, kathaṃ paṭikkammaṃ karissāmi,
kathaṃ visesaṃ\
karissāmi, kathaṃ paṭivisesaṃ karissāmi, kathaṃ āveṭhiyaṃ karissāmi,
kathaṃ maṇḍalaṃ\
karissāmī\'ti. Evaṃ pubbeva sallāpā kathaṅkathī vinighāti hotīti
\'pasaṃsamicchaṃ vinighāti\
hoti.\'\
\
Apāsadasmiṃ2 pana maṅku hotīti - \'ye te pañhavīmaṃsakā parisā \[PTS
Page 165\] \[\\q 165/\]\
pārisajjā pāsārikā3 te apasādenti: \'atthāpagataṃ bhaṇita\'nti atthato
apasādenti.\
\'Byañjanāpagataṃ bhaṇita\'nti byañjanato apasādenti. 4
\'Atthabyañjanāpagataṃ bhaṇita\'nti\
atthabyañjanato apasādenti. \'Attho te dunnīto. Byañjanaṃ te duropitaṃ.
Atthabyañjanaṃ te\
dunnītaṃ duropitaṃ. Niggaho te akato. Paṭikammaṃ te dukkataṃ. Viseso te
akato.\
Paṭiviseso te dukkato. Āveṭiyā te akatā, nibbeṭiyā te dukkatā. Chedo te
akato. Maṇḍalaṃ te\
dukkataṃ. Visamaṃ kathitaṃ5 dukkathitaṃ dubbhaṇitaṃ dullapitaṃ duruttā
dubbhāsita\'nti\
apasādenti. 6 Apāsadasmiṃ2 pana maṅku hotīti apāhatasmiṃ maṅku hoti
pīḷito ghaṭṭito\
byādhito domanassito hotīti apāsadasmiṃ pana maṅku hoti. \'\
\
Nindāya so kuppati randhamesīti - \'nindāya garahāya akittiyā
avaṇṇahārikāya kuppati\
randhamesīti - \'nindāya garahāya akittiyā avaṇṇahārikāya kuppati
vyāpajjati patitthīyati.\
Kopañca dosañca appaccayañca pātukarotī\'ti nindāya so kuppati
randhamesīti \'nindāya\
garahāya akittiyā avaṇṇahārikāya kuppati vyāpajjati patitthīyati.
Kopañca dosañca\
appaccayañca pātukarotī\'ti nindāya so kuppati. Randhamesīti randhamesī.
\'\
Tenāha bhagavā:\
\
\" Yutto kathāyaṃ parisāya majjhe\
Pasaṃsamicchaṃ vinighāti hoti,\
Apāsadasmiṃ2 pana maṅku hoti\
Nindāya so kuppati randhamesī\"ti.\
\
1. Chedanaṃ - sa 2 apāhatasmiṃ - sīmu11, \[PTS\] 3. Pāsanikā\[PTS.\]
Pāsādanīyā - sa 4.\
Apaharanti - sīmu11. \[PTS\] 5. Visamakathaṃ - sīmu11. 6. Apaharanti -
sīmu. 11.\
\
\[BJT Page 228\] \[\\x 228/\]\
8 - 4\
Yamassa \[PTS Page 166\] \[\\q 166/\] vādaṃ parihīnamāhu\
Apāsadaṃ1 pañhavīmaṃsakā se,\
Paridevati socati hīnavādo\
Upaccagā manti anutthunāti.\
\
Yamassa vādaṃ parihīnamāhūti - yaṃ assa2 vādaṃ hīnaṃ nihīnaṃ parihīnaṃ
parihāpitaṃ na\
paripūritaṃ evamāhaṃsu eṃ kathenti evaṃ bhaṇanti evaṃ dīpayanti evaṃ
voharantīti\
\'yamassa vādaṃ parihīnamāhu. \'\
\
Apāsadaṃ pañhavīmaṃsakā seti - ye te pañhavīmaṃsakā parisā pārisajjā
pāsārikā3 te\
apasādenti: \'atthāpagataṃ bhaṇita\'nti atthato apasādenti.
\'Byañjanāpagataṃ bhaṇitanti\'\
\'byañjanato apasādenti. \'Atthabyañjanāpagataṃ bhaṇita\'nti
atthabyañjanato apasādenti.\
\'Attho te dunnīto. Byañjanaṃ te duropitaṃ. Atthabyañjanaṃ dunnītaṃ
duropitaṃ. Niggaho\
te akato. Paṭikammaṃ te dukkataṃ. Viseso te akato. Paṭiviseso te
dukkato. Āveṭhiyā te akatā.\
Nibbeṭhiyā te dukkatā, chedo te akato, maṇḍalaṃ te dukkataṃ, visamaṃ
katitaṃ4\
dukkathitaṃ dubbhaṇitaṃ dullapitaṃ duruttaṃ dubbhāsitanti apaharantīti -
\'apāsadaṃ\
pañhavīmaṃsakā se. \'\
\
Paridevati socati hīnavādoti - \'paridevatīti\' \'aññaṃ mayā āvajjitaṃ,
aññaṃ cintitaṃ, aññaṃ\
upadhāritaṃ, aññaṃ upasikkhitaṃ, aññaṃ upalakkhitaṃ. So mahāpakkho
mahāpariso\
mahāparivāro. Parisā\'yaṃ vaggā na samaggā. Samaggāya parisāya hetu
kathāsallāpo. Puna\
bhañajissāmī\'ti5 yā evarūpā vācā palāpo vippalāpo lālappo lālappanā6
lālappitattanti7\
paridevati. Socatīti \'tassa jayo\'ti socati, \'mayhaṃ parājayo\'ti
socati. \'Tassa lābho\'ti socati.\
\'Mayhaṃ alābho\'ti socati. \'Tassa yaso\'ti socati. \'Mayhaṃ ayaso\'ti
socati. \'Tassa pasaṃsā\'ti\
socati. \'Mayhaṃ nindā\'ti socati; \'tassa sukha\'nti socati; \'mayhaṃ
dukkha\'nti socati. \'So sakkato\
garukato mānito pūjito apacito lābhī\
cīvarapiṇḍapātasenāsanagilānappaccayahesajjaparikkhārānaṃ. Ahamasmi
asakkato\
agarukato amānito \[PTS Page 167\] \[\\q 167/\] apūjito anapacito na
lābhī\
cīvarapiṇḍapātasenāsanagilānappaccayabhesajjaparikkharāna\'nti socati
kilamati paridevati\
urattāḷiṃ kandati sammohaṃ āpajjatīti paridevati socati. \' Hīnavādoti -
hīṇavādo\
parihīnavādo parihāpitavādo na paripūravādoti \'paridevati socati
hīnavādo. \'.\
1. Apāhataṃ - sīmu11 machasaṃ, \[PTS\] 2. Tassa - manupa. 3. Pasādanīyā
- sa. 4.\
Visamakathaṃ - sīmu11 5. Haññissāmīti - sīmu. 11 Sajissāmīti - manupa.
Hindissāmīti - sī\
6. Lālappāyanā - sīmu11 machasaṃ \[PTS\] 7. Lālappāyitattanti - sīmu11.
Maja\
\
\[BJT Page 230\] \[\\x 230/\]\
Upaccagā manti anutthunātīti - \'so maṃ vādena vādaṃ accagā upaccagā
atikkanto\
samatikkanto vītivatto\'ti evampi upaccagā manti; athavā \'maṃ vādena
vādaṃ abhibhavitvā\
ajjhottharitvā pariyādiyitvā maddayitvā carati viharati irīyati vattati
pāleti yapeti yāpetī\'ti\
evampi upaccagā manti; anutthunāti vuccati vācā palāpo vippalāpo lālappo
lālappanā\
lālappitattanti \'upaccagā manti anutthunāti. \'\
\
Tenāha bhagavā:\
\
\" Yamassa vādaṃ parihīnamāhu\
Apāsadaṃ pañhavīmaṃsakā se,\
Paridevati socati hīṇavādo\
Upaccagā manti anutthunātī\"ti.\
\
8 - 5\
Ete vivādā samaṇesu jātā\
Etesu ugghāti nighāti hoti,\
Etampi disvā virame kathojjaṃ\
Na haññadattha\'tthi pasaṃsalābhā.\
\
Ete vivādā samaṇesu jātāti - \'samaṇā\'ti ye keci ito bahiddhā
paribbājupagatā1\
paribbājasamāpannā2. Ete diṭṭhikalahā diṭṭhibhaṇḍanā diṭṭhiviggahā
diṭṭhivivādā\
diṭṭhimedhagā samaṇesu jātā sañjātā nibbattā abhinibbattā pātubhūtāti
\'ete vivādā\
samaṇesu jātā. \'\
\
Etesu ugghāti nighāti hotīti - jayaparājayo hoti, lābhā lābho hoti,
yasāyaso hoti,\
nindāpasaṃsā hoti, sukhadukkhaṃ \[PTS Page 168\] \[\\q 168/\] hoti,
somanassadomanassaṃ\
hoti, iṭṭhā niṭṭhaṃ hoti, anunayapaṭighaṃ hoti, ugghātitanighātitaṃ3
hoti, anurodhavirodho\
hoti, jayena cittaṃ ugghātitaṃ hoti, parājayena cittaṃ nighātitaṃ hoti,
lābhena cittaṃ\
ugghātitaṃ hoti, alābhena cittaṃ nighātitaṃ hoti, yasena cittaṃ
ugghātitaṃ hoti, alābhena\
cittaṃ nighātitaṃ hoti, yasena cittaṃ ugghātitaṃ hoti, nindāya cittaṃ
nighātitaṃ hoti, sukhena\
cittaṃ ugghātitaṃ hoti, dukkhena cittaṃ nighātitaṃ hoti, somanassena
cittaṃ ugghātitaṃ hoti,\
domanassena cittaṃ nighātitaṃ hoti, unnatiyā4 cittaṃ ugghātitaṃ hoti,
onatiyā cittaṃ\
nighātitaṃ hotīti \'etesu ugghāti nighāti hoti. \'\
\
Etampi disvā virame kathojjanti - \'etampī\'ti etaṃ ādīnavaṃ disvā
passitvā tulayitvā tīrayitvā\
vibhāvayitvā vibhūtaṃ katvā diṭṭhikalahesu diṭṭhibhaṇḍanesu
diṭṭhiviggahesu\
diṭṭhivivādesu diṭṭhimedhaghesūti etampi disvā; virame kathojjanti -
\'kathojjaṃ\' vuccati\
kalaho bhaṇḍanaṃ viggaho vivādo medhagaṃ. Athavā, kathojjanti anojavantī
sā kathā.\
Kathojjaṃ na kareyya, kalahaṃ na kareyya, bhaṇḍanaṃ na kareyya, viggahaṃ
na kareyya,\
vivādaṃ na kareyya, medhagaṃ na kareyya,
kalahabhaṇḍanaviggahavivādamedhagaṃ\
pajaheyya, vinodeyya byantiṃ kareyya anabhāvaṃ gameyya,\
kalahabhaṇḍanaviggahavivādamedhagā ārato assa virato paṭivirato
nikkhanto nissaṭo\
vippayutto5 visaññutto vimariyādīkatena cetasā vihareyyāti \'etampi
disvā virame kathojjaṃ.\
\'\
\
1. Paribbajupagatā - machasaṃ 2. Paribbajasamāpannā - machasaṃ.
Paribbājakasamāpannā -\
\[PTS\] 3. Ugghātinigghāti - \[PTS\] 4. Uṇṇatiyā - syā 5. Vippamutto -
sī.\
\
\[BJT Page 232\] \[\\x 232/\]\
\
Nahaññadattha\'tthi pasaṃsalābhāti - pasaṃsalābhā añño attho natthi
attattho vā parattho vā\
ubhayattho vā diṭṭhadhammiko vā attho samparāyiko vā attho uttāno vā
attho \[PTS Page\
169\] \[\\q 169/\] gambhīro vā attho gūḷho vā attho paṭicchanno vā attho
neyyo vā attho\
nīto vā attho anavajjo vā attho nikkileso vā attho vodāno vā attho
paramattho vā natthi na\
santi na saṃvajjanti nūpalabbhantī\'ti \'na haññadattha\'tthi
pasaṃsalābhā. \'\
\
Tenāha bhagavā:\
\
\"Ete vivādā samaṇesu jātā\
Etesu ugghātinighāti hoti,\
Etampi disvā virame kathojjaṃ\
Nahaññadattha\'tthi pasaṃsalābhā\"ti.\
\
8 - 6\
\
Pasaṃsito vā pana tattha hoti\
Akkhāya vādaṃ parisāya majjhe,\
So taṃ hasati1 unnamaticca2 tena\
Pappuyya3 tamattha1 yathāmano ahu.\
\
Pasaṃsito vā pana tattha hotīti - \'tatthā\'ti sakāya diṭṭhiyā sakāya
khantiyā sakāya ruciyā\
sakāya laddhiyā pasaṃsito thomito kittito vaṇṇito hotīti \'pasaṃsito vā
pana tattha hoti\'.\
\
Akkhāya vādaṃ parisāya majjheti - khattiyaparisāya cā brāhmaṇa parisāya
vā\
gahapatiparisāya vā samaṇaparisāya vā majjhe attano vādaṃ akkhāya
ācikkhitvā anuvādaṃ\
akkhāya ācikkhitvā thambhayitvā bruhayitvā dīpayitvā jotayitvā voharitvā
parigaṇhitvāti\
\'akkhāya vādaṃ parisāya majjhe\'.\
\
So taṃ hasati unnamaticca tenāti - so tena jayatthena tuṭṭho hoti haṭṭho
pahaṭṭho attamano\
paripuṇṇasaṃkappo; athavā dantavidaṃsakaṃ hasamāno so hasati.
Unnamaticca tenāti - so\
tena jayatthena unnato hoti. Unnamo \[PTS Page 170\] \[\\q 170/\] dhajo
sampaggāho\
ketukamyatā cittassāti \'so taṃ hasati unnamaticca tena. \'\
\
Pappuyya tamatthaṃ yathāmano ahūti - \'taṃ jayatthaṃ \'pappuyya
pāpuṇitvā adhigantvā\
vinditvā paṭilabhitvā; yathāmano ahūti yathāmano ahu yathācitto ahu
yathāsaṃkappo ahu\
yathāviññāṇo ahūti - pappuyya tamatthaṃ yathāmano ahu. \'\
\
Tenāha bhagavā:\
\
\"Pasaṃsito vā pana tattha hoti\
Akkhāya vādaṃ parisāya majjhe,\
So taṃ hasati unnamaticca tena\
Pappuyya3 tamattha1 yathāmano ahū\"ti.\
\
1. So hassati - machasaṃ, \[PTS\] 2. Unnatī ca - machasaṃ 3. Samapuyya -
katthaci.\
\
\[BJT Page 234\] \[\\x 234/\]\
8 - 7\
Yā unnati sāssa vighātabhūmi\
Mānātimānaṃ vadake1 paneso,\
Etampi disvā na vivādiyetha\
Na hī tena suddhiṃ kusalā vadanti,\
\
Yā unnati sāssa vighātabhūmīti - \"yā, ti yā unnamo dhajo sampaggāho
ketukamyatā\
cittassāti yā unnati; sāssa vighātabhūmīti sā tassa vighātabhūmi
upaghātabhūmi\
pīḷanabhūmi ghaṭṭanabhūmi upaddavabhūmi upassaggabhūmīti - \'unnati
sāssa\
vighātabhūmi. \'\
\
Mānātimānaṃ vadate2 panesoti - so puggalo mānaṃ ca vadati, atimānaṃ ca
vadatīti -\
\'mānātimānaṃ vadate paneso. \'\
\
Etampi disvā na vivādiyethāti - etaṃ ādīnavaṃ disvā passitvā tulayitvā
tīrayitvā\
vibhāvayitvā vibhūtaṃ katvā diṭṭhikalahesu diṭṭhibhaṇḍanesu
diṭṭhiviggahesu\
diṭṭhivivādesu diṭṭhimedhagesūti - etampi disvā; na vivādiyethāti -
\[PTS Page 171\] \[\\q\
171/\] na kalahaṃ kareyya, na bhaṇḍanaṃ kareyya, na viggahaṃ kareyya, na
vivādaṃ\
kareyya, na medhagaṃ kareyya, kalahabhaṇḍanaviggahavivādamedhagaṃ
jaheyya\
vinodeyya byantiṃ kareyya anabhāvaṃ gameyya.
Kalahabhaṇḍanaviggavivādamedhagā\
ārato assa virato paṭivirato nikkhanto nissaṭo vippayutto3 visaññutto
vimariyādīkatena\
cetasā vihareyyāti \'etampi disvā na vivādiyetha. \'\
\
Na hi tena suddhiṃ kusalā vadantīti - \'kusalā\'ti ye te khandhakusalā
dhātukusalā\
āyatanakusalā paṭiccasamuppādakusalā satipaṭṭhānakusalā
sammappadhānakusalā\
iddhipādakusalā indriyakusalā balakusalā bojjhaṅgakusalā maggakusalā
phalakusalā\
nibbānakusalā diṭṭhikalahena diṭṭhibhaṇḍanena diṭṭhiviggahena
diṭṭhivivādena\
diṭṭhimedhagena suddhiṃ visuddhiṃ parisuddhiṃ vimuttiṃ parimuttiṃ na
vadanti, na\
kathenti, na bhaṇanti na dīpayanti, na voharantīti \'na hi tena suddhiṃ
kusalā vadanti. \'\
\
Tenāha bhagavā:\
\
\"Yā unnati sāssa vighātabhūmi\
Mānātimānaṃ vadate paneso,\
Etampi disvā na vivādiyetha\
Na hi tena suddhiṃ kusalā vadantī\"ti.\
\
8 - 8\
Sūro yathā rājakhādāya phuṭṭho\
Abhigajjameti paṭisūramicchaṃ,\
Yeneva so tena palehi sūra4\
Pubbeva natthi yadidaṃ yudhāya.\
1Carate - sīmu. 11 Manupa. 2. Carate - manupa. 3. Vippamutto - sīmu 11
\[PTS\] 4. Sūraṃ -\
manupa.\
\
\[BJT Page 236\] \[\\x 236/\]\
Sūro yathā rājakhādāya phuṭṭhoti - \'sūro\'ti sūro vīro vikkanto abhīru
acchambhī anutrāsi\
apalāyī; rājakhādāya phuṭṭhoti rājakhādanīyena rājabhojanīyena phuṭṭho
posito \[PTS Page\
172\] \[\\q 172/\] āpādito1 vaḍḍhitoti \'sūro yathā rājakhādāya phuṭṭho.
\'\
\
Abhigajjameti paṭisūramicchanti - so gajjanto uggajjanto abhigajjanto
eti upeti apagacchati\
paṭisūraṃ paṭipurisaṃ paṭisattuṃ paṭimallaṃ icchanto sādiyanto
patthayante pihayanto\
abhigajjantoti \' abhigajjameti paṭisūramicchaṃ. \'\
\
Yeneva so tena palehi sūrāti - yeneva so diṭṭhigatiko tena palehi, tena
vaja2, tena gaccha,\
tena abhikkama. So tuyhaṃ paṭisūro paṭipuriso paṭisattu paṭimalloti
\'yeneva so tena palehi\
sūra. \'\
\
Pubbeva natthi yadidaṃ yudhāyāti - \'pubbeva bodhiyā mūle ye
paṭisenikarā kilesā\
paṭilomakarā paṭikaṇaṭanarā3 paṭipakkhakarā, te natthi na santi na
saṃvijjanti\
nūpalabbhanti, pahīnā samucchinnā vūpasantā paṭippassaddhā
abhabbuppattikā ñāṇagginā\
daḍḍhā; yadidaṃ yudhāyāti yadidaṃ yuddhatthāya kalahatthāya
bhaṇḍanatthāyu\
viggahatthāya vivādatthāya medhagatthāyāti \' pubbeva natthi yadidaṃ
yudhāya. \'\
\
Tenāha bhagavā:\
\
\"Sūro yathā rājakhādāya phuṭṭho\
Abhigajjameti paṭisūramicchaṃ,\
Yeneva so tena palehi sūra\
Pubbeva natthi yadidaṃ yudhāyā\"ti.\
\
8 - 9\
Ye diṭṭhimuggayha vivādayanti4\
Idameva saccanti ca vādayanti, 5\
Te tvaṃ vadassu na hi te\'dha atthi\
Vādamhi jāte paṭisenikattā.\
\
Ye \[PTS Page 173\] \[\\q 173/\] diṭṭhimuggayha vivādayantīti - ye
dvāsaṭṭhidiṭṭhigatānaṃ\
aññataraññataraṃ diṭṭhigataṃ gahetvā gaṇhitvā uggaṇhitvā parāmasitvā
abhinivisitvā\
vivādayanti, kalahaṃ karonti, bhaṇḍanaṃ karonti, viggahaṃ karonti,
vivādaṃ karonti,\
medhagaṃ karonti:\
\'Na tvaṃ imaṃ dhammavinayaṃ ājānāsi. Ahaṃ imaṃ dhammavinayaṃ ājānāmi.
Kiṃ tvaṃ\
imaṃ dhammavinayaṃ ājānissasi? Micchāpaṭipanno tvamasi. Ahamasmi
sammāpaṭipanno.\
Sahitaṃ me. Asahitaṃ te. Pure vacanīyaṃ pacchā avaca pacchā vacanīyaṃ
pure avaca.\
Āciṇṇaṃ6 te vipāravantaṃ. Āropito te vādo. Niggahītosi. Cara
vādappamokkhāya.\
Nibbeṭhehi7 vā sace pahosī\'ti \'ye diṭṭhimuggayha vivādayanti. ,\
1. Apādito - machasaṃ. 2. Vada - sīmu 1. 3. Paṭibhaṇḍakarāsīmu11
paṭikaṇḍakarā -\
manupa\
Paṭikaṇḍakakarā - machasaṃ. 4. Vivādiyanti - samī11. \[PTS\]. 5.
Vādiyanti \[PTS\] 6.\
Adhiciṇṇaṃ - sīmu11. Machasaṃ \[PTS.\] Avacinnaṃ - manupa. 7.
Nibbeṭṭhehi - sīmu11.\
Nibbedhehi - machasaṃ. \[PTS\]\
\
\[BJT Page 238\] \[\\x 238/\]\
\
Idameva saccanti ca vādayantīti - \'sassato loko, idameva saccaṃ,
moghamañña\'nti vādayanti\
kathenti bhaṇanti dīpayanti voharanti; \'asassato loko, antavā loko,
anantavā loko, taṃ jīvaṃ\
taṃ sarīraṃ, aññaṃ jīvaṃ aññaṃ sarīraṃ, hoti tathāgato parammaraṇā, na
hoti tathāgato\
parammaraṇā, hoti ca na va hoti tathāgato parammaraṇā, neva hoti, na na
hoti tathāgato\
parammaraṇā idameva saccaṃ, moghañña\'nti vādayanti kathenti bhaṇanti
dīpayanti\
voharantīti \' idameva saccanti ca vādayanti. \'\
\
Te tvaṃ vadassu na hi te\'dha atthi vādamhi jāte paṭisenikattāti - te
tvaṃ diṭṭhigatike\
vadassu vā vādena vādaṃ viggahena viggahaṃ paṭikammena paṭikammaṃ
visesena visesaṃ\
paṭivisesena paṭivisesaṃ āveṭhiyāya āveṭhiyaṃ nibbeṭhiyāya nibbeṭhiyaṃ
chedena chedaṃ\
maṇḍalena maṇḍalaṃ. Te tuyhaṃ paṭisūra paṭipurisa paṭisattu paṭimallāti
te tvaṃ vadassu;\
na hi te\'dha atthi vādamhi jāte paṭisenikattāti - vāde jāte sañjāte
nibbatte abhinibbatte\
pātubhūte yeva paṭisenikattā paṭilomakattā \[PTS Page 174\] \[\\q 174/\]
paṭikaṇṭakattā\
paṭipakkhakattā kalahaṃ kareyya, bhaṇḍanaṃ kareyya, viggahaṃ kareyya,
vivādaṃ kareyya,\
medhagaṃ kareyya.\
Te natthi na santi na saṃvijjanti nūpalabbhanti, pahīnā samucchinnā
vūpasantā\
paṭippassaddhā abhabbuppattikā ñāṇagginā daḍḍhāti \'te tvaṃ vadassu na
hi te\'dha atthi\
vādamhi jāte paṭisenikattā.\
\
Tenāha bhagavā:\
\
\" Ye diṭṭhimuggayha vivādayanti\
Idameva saccanti ca vādayanti,\
Te tvaṃ vadassu na hi te\'dha atthi\
Vādamhi jāte paṭisenikattā\"ti.\
\
8 - 10\
\
Visenikatvā pana ye caranti\
Diṭṭhīhi diṭṭhiṃ avirujjhamānā,\
Tesu tvaṃ kiṃ labhetho1pasūra\
Yesī\'dha natthi paramuggahītaṃ.\
\
Visenikatvā pana ye carantīti - \'senā vuccati mārasenā: kāyaduccaritaṃ
mārasenā,\
vacīduccaritaṃ mārasenā, manoduccaritaṃ mārasenā, lobho2 mārasenā, doso
mārasenā,\
moho mārasenā, kodho mārasenā, upanāho mārasenā, makkho paḷāso issā
macchariyaṃ\
māyā sāṭheyyaṃ thambho sārambho māno atimāno mado pamādo, sabbe kilesā
sabbe\
duccaritā sabbe darathā sabbe pariḷāhā sabbe santāpā
sabbākusalābhisaṅkhārā mārasenā.\
Vuttaṃ hetaṃ bhagavatā:\
\
1. Kiñca labhetha - sīmu 1. Kiṃ labhetha - machasaṃ. 2. Rāgo\[PTS\]\
\
\[BJT Page 240\] \[\\x 240/\]\
1. \" Kāmā te paṭhamā senā dutiyā arati vuccati\
Tatiyā khuppipāsā te catutthī taṇhā pavuccati,\
Pañcamī thīnamiddhaṃ te chaṭṭhā bhīrū pavuccati,\
Sattamī vicikicchā te makkho thambho te aṭṭhamī. 1\
\
Lābho siloko sakkāro micchāladdho ca yo yaso,\
Yo cattānaṃ samukkaṃse pare ca avajānati.\
\
Esā namuci te senā kaṇhassābhippahāriṇī,\
Na taṃ asūro jināti jetvā ca labhate sukhanti. \"\[A\]\
\
Yato catuhi ariyamaggehi sabbā ca mārasenā sabbe ca paṭisenikarā kilesā
jitā ca parijitā\
bhaggā vippaluggā1 parammukhā \[PTS Page 175\] \[\\q 175/\] tena vuccati
\" visenikatvā\"ti.\
Yeti - arahanto khīṇāsavā; carantīti caranti viharanti irīyanti vattenti
pālenti yapenti\
yāpentīti \'visenikatvā pana ye caranti. \'\
\
Diṭṭhīhi diṭṭhiṃ avirujjhamānāti - yesaṃ dvāsaṭṭhi diṭṭhigatāni pahīnāni
samucchinnāni\
vūpasantāni paṭippassaddhāni abhabbuppattikāni ñāṇagginā daḍḍhāni, te
diṭṭhīhi diṭṭhiṃ\
avirujjhamānā appaṭivirujjhamānā aghaṭṭiyamānā appaṭihaññamānā
appaṭihanamānāti5\
\'diṭṭhīhi diṭṭhiṃ avirujjhamānā. \'\
\
Tesu tvaṃ kiṃ lahetho1 pasūrāti - tesu arahantesu khīṇāsavesu kiṃ
labhetho paṭisūraṃ\
paṭipurisaṃ paṭisattuṃ paṭimallanti \'tesu tvaṃ kiṃ lahetho1 pasūra. \'\
\
Yesī\'dha natthi paramuggahitanti - yesaṃ arahantānaṃ khīṇāsavānaṃ idaṃ
paramaṃ aggaṃ\
seṭṭhaṃ visiṭṭhaṃ2 pāmokkhaṃ uttamaṃ pavaranti gahitaṃ parāmaṭṭhaṃ
abhiniviṭṭhaṃ\
ajjhositaṃ adhimuttaṃ natthi na santi na saṃvijjanti nūpalabbhanti,
pahīnaṃ samucchinnaṃ\
vūpasantaṃ paṭippassaddhaṃ abhabbuppattikaṃ ñāṇagginā
daḍḍhanti\'yesī\'dha natthi\
paramuggahītaṃ. \'\
\
Tenāha bhagavā:\
\" Visenikatvā na ye caranti\
Diṭṭhīhi diṭṭhiṃ avirujjhamānā,\
Tesu tvaṃ kiṃ labhetho1 pasūra\
Yesī\'dha natthi paramuggahīta\"nti.\
\
8 - 11\
Atha tvaṃ pavitakkamāgamo3\
Manasā diṭṭhigatāni cintayanto,\
Dhonena yugaṃ samāgamo4\
Na hi tvaṃ sakkhasi sampayātave.\
\
1. Vippalaggā - manupa. 2. Viseṭṭhaṃ - \[PTS\]. 3. Māgama - sīmu. 11
Māgamā - machasaṃ.\
\[PTS\]. 4. Samāgama - sīmu. 11 5. Sabbapotthakesu \'appaṭihatamānā\'ti
dissati.\
\[A.\] Suttanipāta - padhānasutta.\
\
\[BJT Page 242\] \[\\x 242/\]\
Atha \[PTS Page 176\] \[\\q 176/\] tvaṃ pavitakkamāgamoti - \'athā\'ti
padasandhi\
padasaṃsaggo padapāripūrī akkharasamavāyo byañjanasiliṭṭhatā
padānupubbatā nāmetaṃ\
\'athā\'ti. Pavitakkamāgamoti takkento vitakkento saṃkappento \'jayo nu
kho me bhavissati\
parājayo nu kho me bhavissati, kathaṃ niggahaṃ karissāmi? Kathaṃ
paṭikammaṃ karissāmi?\
Kathaṃ visesaṃ karissāmi? Kathaṃ paṭivisesaṃ karissāmi? Kathaṃ āveṭhiyaṃ
karissāmi?\
Kathaṃ nibbeṭhiyaṃ karissāmi? Kathaṃ chedaṃ karissāmi? Kathaṃ maṇḍalaṃ
karissāmī\'ti\
evaṃ takkento vitakkento saṃkappento āgatosi apāgatosi sampattosi mayā
saddhiṃ\
samāgatosīti \'atha tvaṃ pavitakkamāgamo. \'\
\
Manasā diṭṭhigatāni cintayantoti - \'mano\'ti yaṃ cittaṃ mano mānasaṃ
hadayaṃ paṇḍaraṃ\
mano manāyatanaṃ manindriyaṃ viññāṇaṃ viññāṇakkhandho tajjā
manoviññāṇadhātu\[a,\]\
cittena diṭṭhiṃ cintento vicintento \'sassato loko\'ti vā, \'asassato
loko\'ti vā, antavā loko,\
anantavā loko, taṃ jīvaṃ taṃ sarīraṃ, aññaṃ jīvaṃ aññaṃ sarīraṃ, hoti
tathāgato\
parammaraṇā, na hoti tathāgato parammaraṇā, hoti ca na va hoti tathāgato
parammaraṇā,\
neva hoti, na na hoti tathāgato parammaraṇā\'ti vā\'ti \'manasā
diṭṭhigatāni cintayanto. \'\
\
Dhonena yugaṃ samāgamo1 na hi tvaṃ sakkhasi sampayātaveti dhonā vuccati
paññā, yā\
paññā pajānanā - pe\
Amoho dhammavicayo sammādiṭṭhi\[a,\] kiṃ kāraṇā dhonā vuccati paññā?
Tāya paññāya\
kāyaduccaritaṃ dhutañca dhotañca sandhotañca niddhotañca, vacīduccaritaṃ
- pe -\
Sabbākusalābhisaṃkhārā dhutā na dhotā ca sandhotā ca niddhotā ca. Athavā
sammādiṭṭhiyā\
micchādiṭṭhi sammāsaṅkappena micchāsaṅkappo - pe -\
Sammāvimuttiyā micchāvimutti dhutā ca dhotā ca sandhotā ca niddhotā ca.
Athavā ariyena\
aṭṭhaṅgikena maggena sabbe kilesā sabbe duccaritā sabbe darathā sabbe
pariḷāhā sabbe\
santāpā sabbākusalābhisaṅkhārā dhutā ca dhotā ca sandhotā ca niddhotā
ca. Bhagavā imehi\
dhoneyyehi dhammehi upeto samupeto upāgato \[PTS Page 177\] \[\\q 177/\]
samupāgato\
upapanno samupapanno samannāgato, tasmā bhagavā dhono. So dhutarāgo
dhutapāpo\
dhutakileso dhutapariḷāhoti - dhono.\
1. Samāgama - sīmu11 samāgamā - machasaṃ. \[PTS\].\
A. Dhammasaṅgaṇācittuppādakaṇḍa.\
\[BJT Page 244\] \[\\x 244/\]\
\
Dhonena yugaṃ samāgamo na hi tvaṃ sakkhasi sampayātaveti pasūro
paribbājako\
nappaṭibalo dhonena buddhena bhagavatā saddhiṃ yugasamāgamaṃ1
samāgantvā\
yugaggāhaṃ gaṇhitvā sākacchetuṃ2 sallapituṃ sākacchaṃ samāpajjituṃ. Taṃ
kissa hetu?\
Pasūro paribbājako hīno nihīno omako lāmako chattako3 paritto. So hi
bhagavā aggo ca\
seṭṭho ca visiṭṭho ca pāmokkho ca uttamo ca pavaro ca. Yathā saso na
paṭibalo mattena\
mātaṅgena saddhiṃ yugasamāgamaṃ samāgantvā yugaggāhaṃ gaṇhituṃ, yathā
kotthuko na\
paṭibalo sīhena migaraññā saddhiṃ yugasamāgamaṃ samāgantvā yugaggāhaṃ
gaṇhituṃ,\
yathā vacchako taruṇako dhenūpako na paṭibalo usabhena calakkunā
saddhiṃ\
yugasamāgamaṃ samāgantvā yugaggāhaṃ gaṇhituṃ, yathā dhaṅko na paṭibalo
garuḷena\
venateyyena saddhiṃ yugasamāgamaṃ samāgantvā yugaggāhaṃ gaṇhituṃ, yathā
caṇḍālo na\
paṭibalo raññā cakkavattinā saddhiṃ yugasamāgamaṃ samāgantvā yugaggāhaṃ
gaṇhituṃ,\
yathā paṃsupisācako na paṭibalo indena devaraññā saddhiṃ yugasamāgamaṃ
samāgantvā\
yugaggāhaṃ gaṇhituṃ, evamevaṃ pasūro paribbājako na paṭibalo dhonena
buddhena\
bhagavatā saddhiṃ yugasamāgamaṃ samāgantvā yugaggāhaṃ gaṇhitvā
sākacchetuṃ2\
sallapituṃ sākacchaṃ samāpajjituṃ. Taṃ kissa hetu? Pasūro paribbājako
hīnapañño\
nihīnapañño omakapañño lāmakapañño chattakapañño parittapaññā. So hi
bhagavā\
mahāpañño puthupañño hāsupañño4 javanapañño tikkhapañño nibbedhikapañño\
paññāpabhedakusalo pabhinnañāṇo adhigatapaṭisambhido
catuvesārajjappatto\
dasabaladhārī purisāsabho purisasīho purisanāgo purisājañño \[PTS Page
178\] \[\\q 178/\]\
purisadhorayho anantañāṇo anantatejo anantayaso aḍḍho mahaddhano5
dhanavā netā\
vinetā anunetā paññapetā nijjhāpetā pekkhetā pasādetā.\
\
So hi bhagavā anuppannassa maggassa uppādetā asañjātassa maggassa
sañjanetā\
anakkhātassa maggassa akkhātā maggaññū maggavidū maggakovido. Maggānugā
ca\
panassa etarahi sāvakā viharanti pacchāsamannāgatā.\
\
1. Yugaṃ samāgamaṃ - sīmu. 11 Machasaṃ. \[PTS\] 2. Sākacchituṃ - sa. 3.
Chatukko -\
machasaṃ. \[PTS.\] Jatukko - sīmu. 11 Chatukko - manupa. 4. Hāsapañño -
machasaṃ. 5.\
Mahādhano - pu.\
\[BJT Page 246\] \[\\x 246/\]\
So hi bhagavā jānaṃ jānāti. Passaṃ passati. Cakkhubhūto dhammabhūto,
vattā pavattā\
atthassa ninnetā amatassa dātā dhammassāmi tathāgato. Natthi tassa
bhagavato anaññātaṃ1\
adiṭṭhaṃ aviditaṃ asacchikataṃ athassitaṃ2 paññāya. Atītaṃ anāgataṃ
paccuppannaṃ\
upādāya sabbe dhammā sabbākārena buddhassa bhagavato ñāṇamukhe āpāthaṃ
āgacchanti.\
Yaṃ kiñci ñeyyaṃ nāma atthi dhammaṃ jānitabbaṃ, attattho vā parattho vā
ubhayattho vā\
diṭṭhadhammiko vā attho samparāyiko vā attho neyyo vā attho nīto vā
attho anavajjo vā\
attho nikkileso vā attho vodāno vā attho paramattho vā attho sabbaṃ taṃ
anto buddhañāṇe\
parivattati. Sabbaṃ kāyakammaṃ buddhassa bhagavato ñāṇānuparivatti.
Sabbaṃ\
vacīkammaṃ ñāṇānuparivatti3. Sabbaṃ manokammaṃ ñāṇānuparivatti.\
\
Atīte buddhassa bhagavato appaṭihataṃ ñāṇaṃ. Anāgate appaṭihataṃ ñāṇaṃ.
Paccuppanne\
appaṭihataṃ4 ñāṇaṃ. Yāvatakaṃ ñeyyaṃ, tāvatakaṃ ñāṇaṃ. Yāvatakaṃ ñāṇaṃ,
tāvatakaṃ\
ñeyyaṃ. Ñeyyapariyantikaṃ ñāṇaṃ. Ñāṇapariyantikaṃ ñeyyaṃ. Ñeyyaṃ
atikkamitvā ñāṇaṃ\
nappavattati. Ñāṇaṃ atikkamitvā ñeyyapatho natthi.
Aññamaññapariyantaṭṭhāyino te\
dhammā. Yathā dvinnaṃ samuggapaṭalānaṃ sammā phussitānaṃ heṭṭhimaṃ\
samuggapaṭalaṃ uparimaṃ nātivattati, uparimaṃ samuggapaṭalaṃ heṭṭhimaṃ
nātivattati,\
aññamaññapariyantaṭṭhāyino, evamevaṃ buddhassa bhagavato ñeyyañca
ñāṇañca\
aññamaññapariyantaṭṭhāyino. Yāvatakaṃ ñeyyaṃ, tāvatakaṃ ñāṇaṃ. Yāvatakaṃ
ñāṇaṃ,\
tāvatakaṃ ñeyyaṃ. Ñeyyapariyantikaṃ ñāṇaṃ. Ñāṇapariyantikaṃ ñeyyaṃ.
Ñeyyaṃ\
atikkamitvā ñāṇaṃ nappavattati. \[PTS Page 179\] \[\\q 179/\] ñāṇaṃ
atikkamitvā\
ñeyyapatho natthi. Aññamaññapariyantaṭṭhāyino te dhammā. Sabbadhammesu
buddhassa\
bhagavato ñāṇaṃ pavattati.\
\
Sabbe dhammā buddhassa bhagavato āvajjanapaṭibaddhā ākaṅkhanapaṭibaddhā\
manasikārapaṭibaddhā cittuppādapaṭibaddhā. Sabbasattesu buddhassa
bhagavato ñāṇaṃ\
pavattati. Sabbesañca sattānaṃ bhagavā āsayaṃ jānāti. Anusayaṃ jānāti.
Caritaṃ jānāti.\
Adhimuttiṃ jānāti. Apparajakkhe mahārajakkhe tikkhindriye mudindriye
svākāre dvākāre\
suviññāpaye duviññāpaye bhabbābhabbe satte pajānāti. Sadevako loko
samārako\
sabrahmako sassamaṇabrāhmaṇī pajā sadevamanussā anto buddhañāṇe
parivattati. Yathā\
ye keci macchakacchapā antamaso timitimiṅgalaṃ upādāya anto mahāsamudde
parivattanti,\
evameva sadevako loko samārako sabrahmako sassamaṇabrāhmaṇī pajā
sadevamanussā\
anto buddhañāṇe parivattati.\
1. Aññātaṃ - sa, \[PTS\] 2. Aphusitaṃ - \[PTS\] 3. Ñāṇānuparivattati -
sīmu1 4. Appatihataṃ -\
sa.\
\[BJT Page 248\] \[\\x 248/\]\
Yathā ye keci pakkhī antamaso garuḷaṃ venateyyaṃ upādāya ākāsassa padese
parivattanti,\
evamevaṃ yepi te sāriputtasamā paññāya, tepi buddhañāṇassa \[PTS Page
180\] \[\\q 180/\]\
padese parivattanti. Buddhañāṇaṃ devamanussānaṃ paññaṃ pharitvā
abhibhavitvā tiṭṭhati\
yeva. Yepi tekhattiyapaṇḍitā brāhmaṇapaṇḍitā gahapatipaṇḍitā
samaṇapaṇḍitā nipuṇā\
kataparappavādā vālavedhirūpā vobhindantā maññe caranti paññāgatena
diṭṭhigatāni, te\
pañhe abhisaṅkharitvā tathāgataṃ upasaṅkamitvā pucchanti gūḷhāni ca
paṭicchannāni ca.\
Kathitā vissajjitāva te pañhā bhagavatā honti niddiṭṭhakāraṇā.
Apakkhittakāva te bhagavato\
sampajjanti. Atha kho bhagavāva tattha atirocati yadidaṃ paññāyāti -
dhonena yugaṃ\
samāgamo na hi tvaṃ sakkhasi sampayātave.\
\
Tenāha bhagavā:\
\" Atha tvaṃ pavitakkamāgamo\
Manasā diṭṭhigatāni cintayanto,\
Dhonena yugaṃ samāgamo\
Na hi tvaṃ sakkhasi sampayātave\"ti.\
\
Pasūrasuttaniddeso aṭṭhamo.\
\
9.\
Māgandiyasuttaniddeso\
\
Atha māgandiyasuttaniddeso vuccate:\
\
9 - 1\
Disvāna \[PTS Page 181\] \[\\q 181/\] taṇhaṃ aratiṃ ragañca1\
Nāhosi chando api methunasmiṃ,\
Kimevidaṃ muttakarīsapuṇṇaṃ?\
Pādāpi naṃ samphusituṃ na icche.\
\
Disvāna taṇhaṃ aratiṃ ragañca nāhosi chando api methunasminti taṇhañca
aratiñca\
ragañca2 māradhītaro disvā passitvā methunadhamme chando vā rāgo vā
pemaṃ vā\
nāhosīti disvāna taṇhaṃ aratiṃ ragañca nāhosi chando api methunasmiṃ.\
\
Kimevidaṃ muttakarīsapuṇṇaṃ pādāpi naṃ samphusituṃ na iccheti kimevidaṃ
sarīraṃ\
muttapuṇṇaṃ karīsapuṇṇaṃ semhapuṇṇaṃ rudhirapuṇṇaṃ aṭṭhisaṅghātaṃ3\
nahārusambandhaṃ rudhiramaṃsāvalepanaṃ cammāvanaddhaṃ4 chaviyā
paṭicchannaṃ\
chiddāvachiddaṃ uggharantaṃ paggharantaṃ5 kimisaṅghanisevitaṃ
nānākalimalaparipūraṃ\
pādena akkamituṃ na iccheyyaṃ, 6 kuto pana saṃvāso vā samāgamo vāti -
kimevidaṃ\
muttakarīsapuṇṇaṃ \[PTS Page 182\] \[\\q 182/\] pādāpi naṃ samphusituṃ
na icche.\
\
Tenāha bhagavā:\
\" Disvāna taṇhaṃ aratiṃ ragañca\
Nāhosi chando api methunasmiṃ,\
Kimevidaṃ muttakarīsapuṇṇaṃ\
Pādāpi naṃ samphusituṃ na icche\"ti.\
\
1. Aratiñca rāgaṃ - \[PTS\] 2. Rāgañca - \[PTS\] 3. Aṭṭhisaṃghāṭaṃ - sa.
4. Cammavinaddhaṃ -\
sa. 5. Uggharaṃ paggharaṃ - sa. 6. Iccheyya - sīmu. 11. Machasaṃ.\
\
\[BJT Page 250\] \[\\x 250/\]\
\
9 - 2\
Etādisaṃ ve ratanaṃ na icchasi\
Nāriṃ narindehi bahūhi patthitaṃ,\
Diṭṭhiggataṃ sīlavatānujīvitaṃ\
Bhavūpapattiñca vadesi kīdisaṃ.\
Anacchariyamevetaṃ manusso yaṃ dibbe kāme patthayanto mānusake kāme na
iccheyya,\
mānusake vā kāme patthayanto dibbe kāme na iccheyya, yaṃ tvaṃ ubhopi na
icchasi1 na\
sādiyasi na patthesi na pihesi nābhijappasi, kiṃ te dassanaṃ? Katamāya
tvaṃ diṭṭhiyā\
samannāgato\'ti pucchati.\
\
\"Etādisaṃ ve ratanaṃ na icchasi\
Nāriṃ narindehi bahuhi patthitaṃ,\
Diṭṭhiggataṃ sīlavatānujīvitaṃ\
Bhavūpapattiñca vadesi kīdisa\"nti.\
\
9 - 3\
Idaṃ vadāmīti na tassa hoti (māgandiyā\'ti bhagavā)\
Dhammesu2 niccheyya samuggahītaṃ,\
Passañca diṭṭhīsu anuggahāya\
Ajjhattasantiṃ pacinaṃ adassaṃ.\
\
Idaṃ vadāmīti na tassa hoti - \'idaṃ vadāmi \'ti idaṃ vadāmi. Etaṃ
vadāmi. Ettakaṃ vadāmi.\
Ettāvatā vadāmi. Idaṃ diṭṭhigataṃ vadāmi. \'Sassato loko\'ti vā - pe -\
\
\'Neva hoti na na hoti tathāgato parammaraṇā\'ti cā; na tassa hotīti -
na mayhaṃ hoti ettāvatā\
vadāmīti tassa hotīti \'idaṃ vadāmīti na tassa hoti. \' Māgandiyā \[PTS
Page 183\] \[\\q 183/\]\
ti bhagavā taṃ brāhmaṇaṃ nāmena ālapati; bhagavāti gāravādhivacanaṃ - pe
-\
Sacchikā paññatti yadidaṃ bhagavāti \'māgandiyāti bhagavā. \'\
\
Dhammesu niccheyya samuggahītanti - \'dhammesū\'ti
dvāsaṭṭhidiṭṭhigatesu; niccheyyāti\
nicchinitvā vinicchinitvā vicinitvā pavicinitvā tulayitvā tīrayitvā
vibhāvayitvā vibhūtaṃ katvā\
odhiggāho bilaggāho varaggāho koṭṭhāsaggāho uccayaggāho samuccayaggāho
idaṃ saccaṃ\
tacchaṃ tathaṃ bhūtaṃ yāthāvaṃ3 aviparītanti gahitaṃ parāmaṭṭhaṃ
abhiniviṭṭhaṃ ajjhositaṃ\
adhimuttaṃ natthi na saṃvijjati nūpalabbhati pahīnaṃ samucchinnaṃ
vūpasantaṃ\
paṭippassaddhaṃ abhabbuppattikaṃ ñāṇagginā daḍḍhanti \' dhammesu
niccheyya\
samuggahītaṃ. \'\
\
1. Icchati - mu. 11 2. Na ca dhammesu - mu 11. Machasaṃ. 3. Yathāvaṃ -
sīmu 11.\
\
\[BJT Page 252\] \[\\x 252/\]\
\
Passañca diṭṭhīsu anuggahāyāti - \'diṭṭhīsu ādīnavaṃ passanto diṭṭhiyo
na gaṇhāmi na\
parāmasāmi nābhinivisāmi; athavā \'na gaṇhitabbā na parāmasitabbā
nābhinivisitabbāti\
evampi - \'passañca diṭṭhīsu anuggahāya, athavā, \'sassato loko, idameva
saccaṃ ,\
moghamañña\'nti diṭṭhigatametaṃ diṭṭhigahanaṃ diṭṭhikantāro
diṭṭhivisūkāyikaṃ\
diṭṭhivipphanditaṃ diṭṭhisaṃyojanaṃ sadukkhaṃ savighātaṃ saupāyāsaṃ
sapariḷāhaṃ na\
nibbidāya na virāgāya na nirodhāya na upasamāya na abhiññāya na
sambodhāya na\
nibbānāya saṃvattatīti diṭṭhīsu ādīnavaṃ passanto diṭṭhiyo na gaṇhāmi na
parāmasāmi\
nābhinivisāmi; athavā, na gaṇhitabbā na parāmasitabbā nābhinivisitabbāti
evampi -\
\'passañca diṭṭhīsu anuggahāya\'. Athavā, \'asassato \[PTS Page 184\]
\[\\q 184/\] loko, antavā\
loko, anantavā loko, taṃ jīvaṃ taṃ sarīraṃ, aññaṃ jīvaṃ aññaṃ sarīraṃ,
hoti tathāgato\
parammaraṇā, na hoti tathāgato parammaraṇā, hoti ca na ca hoti tathāgato
parammaraṇā,\
neva hoti na na hoti tathāgato parammaraṇā, idameva saccaṃ,
moghamañña\'nti\
diṭṭhigatametaṃ diṭṭhigahanaṃ diṭṭhikantāro diṭṭhivisūkāyikaṃ
diṭṭhivipphanditaṃ\
diṭṭhisaññojanaṃ sadukkhaṃ savighātaṃ saupāyāsaṃ sapariḷāhaṃ na
nibbidāya na virāgāya\
na nirodhāya na upasamāya na abhiññāya na sambodhāya na nibbānāya
saṃvattatīti\
diṭṭhīsu ādīnavaṃ passanto diṭṭhiyo na gaṇhāmi, na parāmasāmi,
nābhinivisāmi; athavā,\
na gaṇhitabbā na parāmasitabbā nābhinivisitabbāti evampi - \'passañca
diṭṭhīsu\
anuggahāya. \' Athavā, imā diṭṭhiyo evaṃ gahitā evaṃ parāmaṭṭhā
evaṃgatikā bhavissanti\
evaṃ abhisamparāyāti diṭṭhīsu ādīnavaṃ passanto diṭṭhiyo na gaṇhāmi, na
parāmasāmi,\
nābhinivisāmi; athavā, na gaṇhitabbā na parāmasitabbā nābhinivisitabbāti
evampi \'passañca\
diṭṭhīsu anuggahāya. \' Athavā, imā diṭṭhiyo nirayasaṃvattanikā
tiracchānayonisaṃvattanikā\
pettivisayasaṃvattanikāti diṭṭhīsu ādīnavaṃ passañca diṭṭhīsu
anuggahāya. \' Athavā, imā\
diṭṭhiyo nirayasaṃvattanikā tiracchānayonisaṃvattanikā
pettivisayasaṃvattanikāti diṭṭhīsu\
ādīnavaṃ passanto diṭṭhiyo na gaṇhāmi, na parāmasāmi, nābhinivisāmi;
nābhinivisāmi;\
athavā, na gaṇhitabbā na parāmasitabbā nābhinivisitabbāti evampi -
\'passañca diṭṭhīsu\
anuggahāya. \' Athavā, imā diṭṭhiyo niccā saṅkhatā paṭiccasamuppannā
khayadhammā\
vayadhammā virāgadhammā nirodhadhammāti diṭṭhīsu ādīnavaṃ passanto
diṭṭhiyo na\
gaṇhāmi, na parāmasāmi, nābhinivisāmi. Athavā, na gaṇhitabbā na
parāmasitabbā\
nābhinivisitabbāti evampi \'passañca diṭṭhīsu anuggahāya. \'\
\
\[BJT Page 254\] \[\\x 254/\]\
Ajjhattasantiṃ \[PTS Page 185\] \[\\q 185/\] pacinaṃ adassanti -
\'ajjhattasanti\'nti ajjhattaṃ\
rāgassa santiṃ dosassa santiṃ mohassa santiṃ kodhassa - upanāhassa
makkhassa\
sārambhassa mānassa - atimānassa - madassa - pamādassa sabbakilesānaṃ -\
sabbākusalābhisaṅkhārānaṃ santiṃ upasantiṃ vūpasantiṃ nibbutiṃ
paṭippassaddhiṃ;\
pacinanti - pacinanto vicinanto pavicinanto tulayanto tīrayanto
vibhāvayanto vibhūtaṃ\
karonto; \'sabbe saṅkhārā aniccā\'ti pacinanto vicinanto pavicinanto
tulayanto tīrayanto\
vibhāvayanto vibhūtaṃ karonto; \'sabbe saṅkhārā dukkhā\'ti pacinanto
vicinanto pavicinanto\
tulayanto tīrayanto vibhāvayanto vibhūtaṃ karonto; \'sabbe dhammā
anattā\'ti pacinanto\
vicinanto pavicinanto tulayanto tīrayanto vibhāvayanto vibhūtaṃ karonto;
\'yaṃ kiñci\
samudayadhammaṃ sabbantaṃ nirodhadhamma\'nti pacinanto vicinanto
pavicinanto\
tulayanto tīrayanto vibhāvayanto vibhūtaṃ karonto; adassanti adassaṃ1
adakkhi apassiṃ\
paṭivijjhunti \'ajjhattasantiṃ pacinaṃ adassaṃ. \'\
\
Tenāha bhagavā:\
\" Idaṃ vadāmīti na tassa hoti ( \'māgandiyā\'ti bhagavā)\
Dhammesu niccheyya samuggahītaṃ,\
Passañca diṭṭhīsu anuggahāya\
Ajjhattasantiṃ pacinaṃ adassa\"nti.\
\
9 - 4\
Vinicchayā yāni pakappitāni(iti māgandiyo)\
Te ve muni brūsi anuggahāya,\
Ajjhattasantīti yametamatthaṃ\
Kathannu dhīrehi paveditaṃ taṃ. 2\
\
Vinicchayā \[PTS Page 186\] \[\\q 186/\] yāni pakappitānīti -
\'vinicchayā\' vuccanti\
dvāsaṭṭhidiṭṭhigatāni; pakappitānīti - kappitā pakappitā abhisaṅkhatā
saṇṭhapitātipi\
pakappitāni; athavā, aniccā saṅkhatā paṭiccasamuppannā khayadhammā
vayadhammā\
virāgadhammā nirodhadhammā vipariṇāmadhammātipi pakappitānīti vinicchayā
yāni\
pakappitāni; iti māgandiyoti - \'itī\'ti padasandhi padasaṃsaggo
padapāripūri\
akkharasamavāyo byañjanasiliṭṭhatā padānupubbatā nāmetaṃ \'itī\'ti;
māgandiyoti - tassa\
brāhmaṇassa nāmaṃ saṅkhā samaññā paññatti vohāroti \'iti māgandiyo. 3\
\
Te ve muni brūsi anuggahāya ajjhattasantīti yametamatthanti \'te ve\'
ti\
dvāsaṭṭhidiṭṭhigatāni; munīti - monaṃ vuccati ñāṇaṃ - pe -\
Saṅgajālamaticca so munīti; anuggahāyāti - diṭṭhīsu ādīnavaṃ passanto
diṭṭhiyo na\
gaṇhāmi na parāmasāmi nābhinivisāmīti ca bhaṇasi ajjhattasantīti ca
bhaṇasi;\
yametamatthanti - yaṃ paramatthanti - \'te ce muni brūsi anuggahāya
ajjhattasantīti\
yametamatthaṃ. \'\
\
1. Addasaṃ - sa. 2. Paveditanti - manupa. 3. Māgandiyoti - sīmu 11\
\
\[BJT Page 256\] \[\\x 256/\]\
\
Kathannu dhīrehi paveditaṃ tanti - \'kathannū\'ti padaṃ saṃsayapucchā
vimatipucchā\
dveḷhakapucchā anekaṃsapucchā, evannu kho na nu kho kinnukho kathannu
khoti\
kathannu; dhīrehīti - dhīrehi paṇḍitehi paññāvantehi buddhimantehi
ñāṇīhi vibhāvīhi\
medhāvīhi; paveditanti veditaṃ paveditaṃ ācikkhitaṃ desitaṃ paññāpitaṃ
paṭṭhapitaṃ\
vibhattaṃ \[PTS Page 187\] \[\\q 187/\] uttānīkataṃ pakāsitanti
\'kathannu dhīrehi paveditaṃ\
taṃ\'.\
\
Tenāha so brāhmaṇo:\
\
\"Vinicchayā yāni pakappitāni (iti māgandiyo)\
Te ve muni brūsi anuggahāya,\
Ajjhattasantīti yametamatthaṃ\
Kathannu dhīrehi paveditaṃ ta\"nti.\
\
9 - 5\
Na diṭṭhiyā na sutiyā na ñāṇena (\'māgandiyā\'ti bhagavā)\
Sīlabbatenāpi na suddhimāha,\
Adiṭṭhiyā assutiyā añāṇā1\
Asīlatā abbatā nopi tena.\
Ete ca nissajja anuggahāya\
Santo anissāya bhavaṃ na jappe.\
\
Na diṭṭhiyā na sutiyā na ñāṇenāti - diṭṭhiyāpi2 suddhiṃ visuddhiṃ
parisuddhiṃ muttiṃ\
vimuttiṃ parimuttiṃ nāha, na kathemi3 na bhaṇāmu4 na dīpayāmi; na
voharāmi sutiyāpi\
suddhiṃ visuddhiṃ parisuddhiṃ muttiṃ vimuttiṃ parimuttiṃ nāha, na
kathemi5, na\
bhaṇāmi, 6 na dīpayāmi 7 na voharāmi diṭṭhiyā sutiyāpi8 suddhiṃ
visuddhiṃ parisuddhiṃ\
muttiṃ vimuttiṃ parimuttiṃ nāha. Na kathemi, na bhaṇāmi, dīpayāmi, na
voharāmi;\
ñāṇenapi suddhiṃ visuddhiṃ parisuddhiṃ muttiṃ vimuttiṃ parimuttiṃ nāha,
na kathemi, na\
bhaṇāmi na dīpayāmi, na voharāmīti - na diṭṭhiyā na sutiyā na ñāṇena.
Māgandiyāti\
bhagavāti - \' māgandiyā\'ti bhagavā taṃ brāhmaṇaṃ nāmena ālapati;
bhagavāti -\
gāravādhivacanaṃ - bhagavā sacchikā paññatti\' yadidaṃ \' bhagavā\'ti -
\'māgandiyāti bhagavā.\
\'\
\
Sīlabbatenāti \[PTS Page 188\] \[\\q 188/\] na suddhimāhāti - sīlenapi
suddhiṃ visuddhiṃ\
parisuddhiṃ muttiṃ vimuttiṃ parimuttiṃ nāha, na kathemi, na bhaṇāmi, na
dīpayāmi, na\
voharāmi; vatenapi suddhiṃ visuddhiṃ parisuddhiṃ muttiṃ vimuttiṃ
parimuttiṃ nāha, na\
kathemi, na bhaṇāmi, na dīpayāmi, na voharāmīti; sīlabbatenāpi suddhiṃ
visuddhiṃ\
parisuddhiṃ muttiṃ vimuttiṃ parimuttiṃ nāha, na kathemi, na bhaṇāmi, na
dīpayāmi, na\
voharāmīti \'sīlabbatenāpi na suddhimāha. \'\
\
1. Asutiyā aññāṇā - sa. Manupa. 2. Duṭṭhena - sīmu11. Duṭṭhenāpi -
machasaṃ. \[PTS\]\
3. Kathesi - sabbattha. 4. Bhaṇasi - sabbattha. 5. Kathesi -
sīmu11\[PTS\]. 6. Bhaṇasi - sīmu.\
11 7. Dīpayasi. Sīmu11 8. Sutenapi - sabbattha.\
\
\[BJT Page 258\] \[\\x 258/\]\
Adiṭṭhiyā assutiyā añāṇā asīlatā abbatā nopi tenāti - diṭṭhipi1
icchitabbā dasavatthukā\
sammānaṃ phalaṃ vipāko, atthi ayaṃ loko, atthi paro loko, atthi mātā,
atthi pitā, atthi sattā\
opapātikā, atthi loke samaṇabrāhmaṇā sammaggatā sammāpaṭipannā ye imañca
lokaṃ\
parañca lokaṃ sayaṃ abhiññā sacchikatvā pavedentīti. Savaṇampi
icchitabbaṃ paratoghoso:\
suttaṃ geyyaṃ veyyākaraṇaṃ gāthā udānaṃ itivuttakaṃ jātakaṃ
abbhutadhammaṃ vedallaṃ.\
Ñāṇampi icchitabbaṃ: kammassakataṃ ñāṇaṃ saccānulomikaṃ ñāṇaṃ,
abhiññāññāṇaṃ\
samāpattiyā ñāṇaṃ. Sīlampi icchitabbaṃ: pātimokkhasaṃvaro. Vatampi
icchitabbaṃ aṭṭha\
dhutaṅgaṃ sapadānacārikaṅgaṃ khalupacchābhattikaṅgaṃ nesajjikaṅgaṃ
tecīvarikaṅgaṃ\
sapadānacārikaṅgaṃ khalupacchābhattikaṅgaṃ nesajjikaṅgaṃ
yathāsanthatikaṅganti adiṭṭhiyā\
assutiyā añāṇā asīlatā abbatā. Nopi tenāti nāpi sammādiṭṭhimattena \[PTS
Page 189\] \[\\q\
189/\] nāpi savaṇamattena nāpi ñāṇamattena nāpi sīlamattena nāpi
vatamattena\
ajjhattasantiṃ patto hoti. Napi vinā etehi dhammehi ajjhattasantiṃ
pāpuṇituṃ adhigantuṃ\
phusituṃ2 sacchikātunti \'adiṭṭhiyā assutiyā añāṇā asīlatā abbatā nopi
tena. \'\
\
Ete ca nissajja anuggahāyāti - \'ete\'ti kaṇhapakkhikānaṃ dhammānaṃ
samugghātato pahānaṃ\
icchitabbaṃ, tedhātukesu kusalesu dhammesu atammayatā3 icchitabbā, yato
kaṇhapakkhiyā\
dhammā samugghātappahānena pahīnā honti ucchinnamūlā tālāvatthukatā4
anabhāvakatā\
āyatiṃ anuppādadhammā, tedhātukesu ca kusalesu dhammesu atammayatā hoti.
Ettāvatāpi\
na gaṇhāti, na parāmasati, nābhinivisati. Athavā, na gaṇhitabbā na
parāmasitabbā\
nābhinivisitabbāti evampi \'ete ca nissajja anuggahāya. \' Yato taṇhā ca
diṭṭhi ca māno ca\
pahīnā honti ucchinnamūlā tālāvatthukatā4 anabhāvakatā
āyatiṃanuppādadhammā5,\
ettāvatāpi na gaṇhāti na parāmasati nābhinivisatīti evampi - \'ete ca
nissajja anuggahāya. \'\
Yato puññābhisaṅkhāro ca apuññābhisaṅkhāro ca āneñjābhisaṅkhāro ca
pahīnā honti\
ucchinnamūlā tālāvatthukatā anabhāvakatā āyatiṃ anuppādadhammā,
ettāvatāpi na gaṇhāti\
na parāmasati nābhinivisatīti evampi - \' ete ca nissajja anuggahāya.
\'\
1. Diṭṭhi - sīmu11. 2. Phassituṃ - machasaṃ. 3. Akammayatā - sīmu 11 4.
Tālavatthukatā -\
sa 5. Anuppādadhammāti - sīmu 11 machasaṃ.\
\
\[BJT Page - 26 \[\\x 26/\] 0\]\
\
Santo anissāya bhavaṃ na jappeti - \' santo\'ti rāgassa samitattā santo,
dosassa samitattā santo,\
mohassa samitattā santo, \[PTS Page 190\] \[\\q 190/\] kodhassa -
upanāhassa makkhassa -\
paḷāsassa - issāya macchariyassa māyāya - sāṭheyyassa thambhassa -
sārambhassa - mānassa\
- atimānassa madassa - pamādassa - sabbakilesānaṃ - sabbaduccaritānaṃ -
sabbadarathānaṃ\
sabbapariḷāhānaṃ sabbasantāpānaṃ - sabbākusalābhisaṅkhārānaṃ santattā
samitattā\
vūpasamitattā vijjhātattā nibbuto paṭippassaddhoti \'santo\'.\
Anissāyāti - dve nissayā: taṇhānissayo ca diṭṭhinissayo ca.\
\
Katamo taṇhānissayo? Yāvatā taṇhāsaṅkhātena sīmakataṃ mariyādīkataṃ
odhikataṃ\
pariyantakataṃ pariggahitaṃ mamāyitaṃ: \'idaṃ mama, etaṃ mama, ettakaṃ
mama, ettāvatā\
mama, mama rūpā saddā gandhā rasā phoṭṭhabbā attharaṇā pāpuraṇā dāsidāsā
ajeḷakā\
kukkuṭasūkarā hatthigavāssavaḷavā khettaṃ vatthuṃ hiraññaṃ suvaṇṇaṃ\
gāmanigamarājadhāniyo raṭṭhaṃ janapado ca koso ca koṭṭhāgārañca -
kevalampi\
mahāpaṭhaviṃ taṇhāvasena mamāyati, yāvatā aṭṭhasatataṇhāvicaritaṃ, ayaṃ
taṇhānissayo.\
\
Katamo diṭṭhinissayo? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi; yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho
paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ3 yāthāvatanti gāho,
yāvatā\
dvāsaṭṭhidiṭṭhigatāni, ayaṃ diṭṭhinissayo. Taṇhānissayaṃ pahāya
diṭṭhinissayaṃ\
paṭinissajitvā cakkhuṃ anissāya sotaṃ anissāya ghānaṃ anissāya jivhaṃ
anissāya kāyaṃ\
anissāya manaṃ nissāya rūpe sadde gandhe rase phoṭṭhabbe dhamme tulaṃ
gaṇaṃ āvāsaṃ\
lābhaṃ yasaṃ pasaṃsaṃ sukhaṃ cīvaraṃ piṇḍapātaṃ senāsanaṃ\
gilānapaccayabhesajjaparikkhāraṃ kāmadhātuṃ rūpadhātuṃ arūpadhātuṃ
kāmabhavaṃ\
rūpabhavaṃ arūpabhavaṃ saññābhavaṃ asaññābhavaṃ nevasaññānāsaññābhavaṃ\
ekavokārabhavaṃ catuvokārabhavaṃ pañcavokārabhavaṃ atītaṃ anāgataṃ
paccuppannaṃ\
diṭṭhasutamutaviññātabbe dhamme anissāya agaṇhitvā aparāmasitvā
anabhinivisitvāti - \'\
santo anissāya. \' Bhavaṃ na jappeti - kāmabhavaṃ na jappeyya,
rūpabhavaṃ na jappeyya,\
arūpabhavaṃ na jappeyya, nappajappeyya, na abhijappeyyāti \'santo
anissāya bhavaṃ na\
jappe. \'\
Tenāha bhagavā:\
\
Na diṭṭhiyā na sutiyā na ñāṇena (\'māgandiyā\'ti bhagavā)\
Sīlabbatenāpi na suddhimāha,\
Adiṭṭhiyā assutiyā añāṇā1\
Asīlatā abbatā nopi tena.\
Ete ca nissajja anuggahāya\
Santo anissāya bhavaṃ na jappe.\
\
9 - 6\
No \[PTS Page 191\] \[\\q 191/\] ce kira diṭṭhiyā na sutiyā na ñāṇena (
iti māgandiyo)\
Sīlabbatenāpi na suddhimāha,\
Adiṭṭhiyā assutiyā añāṇā\
Asīlatā abbatā nopi tena.\
Maññāmahaṃ momūhameva dhammaṃ\
Diṭṭhiyā eke paccenti suddhiṃ.\
\
1. Vihatattā - mū 11. 2. Na ssutiyā - sīmu 1 sīmu 11.\
\[BJT Page 262\] \[\\x 262/\]\
No ce kira diṭṭhiyā na sutiyā na ñāṇenāti - diṭṭhiyāpi suddhiṃ visuddhiṃ
parisuddhiṃ\
muttiṃ vimuttiṃ parimuttiṃ \'nāha, na kathesi, na bhaṇasi, na dīpayasi.
Na voharasi.\
Sutenapi suddhiṃ visuddhiṃ parisuddhiṃ muttiṃ vimuttiṃ parimuttiṃ -
diṭṭhasutenapi\
suddhiṃ visuddhi parisuddhiṃ muttiṃ vimuttiṃ parimuttiṃ - ñāṇenapi
suddhiṃ visuddhiṃ\
parisuddhiṃ muttiṃ vimuttiṃ parimuttiṃ \'nāha na kathesi na bhaṇasi na
dīpayasi na\
voharasīti \'no ce kira diṭṭhiyā na sutiyā na ñāṇena. \' Iti māgandiyoti
\'itī\'ti padasandhi\
padasaṃsaggo padapāripūri akkharasamavāyo byañjanasiliṭṭhatā
padānupubbatā nāmetaṃ\
\'itī\'ti ; māgandiyoti tassa brāhmaṇassa nāmaṃ saṅkhā samaññā paññatti
vohāroti \'iti\
māgandiyo.\
\
Sīlabbatenāpi na suddhimāhāti - sīlenapi suddhiṃ visuddhiṃ parisuddhiṃ
muttiṃ vimutti\
parimuttiṃ nāha, na kathemi na bhaṇāmi na dīpayāmi; na voharāmi sutiyāpi
suddhiṃ\
visuddhiṃ parisuddhiṃ muttiṃ vimuttiṃ parimuttiṃ nāha, na kathemi, na
bhaṇāmi, na\
dīpayāmi na voharāmi diṭṭhiyā sutiyāpi suddhiṃ visuddhiṃ parisuddhiṃ
muttiṃ vimuttiṃ\
parimuttiṃ nāha. Na kathemi, na bhaṇāmi, na dīpayāmi, na voharāmi;
ñāṇenapi suddhiṃ\
visuddhiṃ parisuddhiṃ muttiṃ vimuttiṃ parimuttiṃ nāha, na kathesi, na
bhaṇasi na\
dīpayasi, na voharasīti - \'sīlabbatenāpi na suddhimāha. \'\
\
Adiṭṭhiyā \[PTS Page 192\] \[\\q 192/\] assutiyā añāṇā asīlatā abbatā
nopi tenāti diṭṭhipi\
icchitabbāti evaṃ bhaṇasi; savaṇampi icchitabbanti evaṃ bhaṇasi; ñāṇampi
icchitabbanti\
evaṃ bhaṇasi; sīlampi icchitabbanti evaṃ bhaṇasi; vatampi icchitabbanti
evaṃ bhaṇasi. Na\
sakkosi ekaṃsena anujānituṃ na sakkosi ekaṃsena paṭikkhipitunti \'
adiṭṭhiyā assutiyā añāṇā\
asīlatā abbatā nopi tena. \'\
\
Maññāmahaṃ momūhameva dhammanti - momūhadhammo ayaṃ tuyhaṃ bāladhammo\
mūḷhadhammo aññaṇadhammo amarāvikkhepadhammoti evaṃ maññāmi evaṃ jānāmi
evaṃ\
ājānāmi evaṃ vijānāmi evaṃ paṭivijānāmi evaṃ paṭivijjhāmīti \'
maññāmahaṃ momūhameva\
dhammaṃ. \' Diṭṭhiyā eke paccenti suddhinti - diṭṭhiyā eke
samaṇabrāhmaṇā suddhiṃ\
visuddhiṃ parisuddhiṃ muttiṃ vimuttiṃ parimuttiṃ paccenti: \" sassato
loko, idameva saccaṃ,\
moghamañña\"nti diṭṭhiyā eke samaṇabrāhmaṇā suddhiṃ visuddhiṃ
parisuddhiṃ muttiṃ\
vimuttiṃ parimuttiṃ paccenti. \" Asassato loko, idameva saccaṃ,
moghamañña\'nti\
diṭṭhigatametaṃ diṭṭhigahanaṃ diṭṭhikantāro diṭṭhivisūkāyikaṃ
diṭṭhivipphanditaṃ\
diṭṭhisaṃyojanaṃ sadukkhaṃ savighātaṃ saupāyāsaṃ sapariḷāhaṃ na
nibbidāya na virāgāya\
na nirodhāya na upasamāya na abhiññāya na sambodhāya na nibbānāya
saṃvattatīti\
diṭṭhīsu ādīnavaṃ passanto diṭṭhiyo na gaṇhāmi na parāmasāmi
nābhinivisāmi; athavā, na\
gaṇhitabbā na parāmasitabbā nābhinivisitabbāti evampi - \' passañca
diṭṭhīsu anuggahāya.\
\' Athavā, \' asassato loko, antavā loko, anantavā loko, taṃ jīvaṃ taṃ
sarīraṃ, aññaṃ jīvaṃ\
aññaṃ sarīraṃ, hoti ca na ca hoti tathāgato parammaraṇā, neva hoti na na
hoti tathāgato\
parammaraṇā, idameva saccaṃ moghamañña\"nti diṭṭhiyā eke samaṇabrāhmaṇā
suddhiṃ\
visuddhiṃ parisuddhiṃ muttiṃ vimuttiṃ parimuttiṃ paccentīti \' diṭṭhiyā
eke paccenti\
suddhiṃ. \'\
Tenāha so brāhmaṇo:\
\" No ce kira diṭṭhiyā na sutiyā na ñāṇena (iti māgandiyo)\
Sīlabbatenāpi na suddhimāha,\
Adiṭṭhiyā assutiyā añāṇā\
Asīlatā abbatā nopi tena.\
Maññāmahaṃ momūhameva dhammaṃ\
Diṭṭhiyā eke paccenti suddhi\"nti.\
\
1. Vattenapi - \[PTS\]\
\
\[BJT Page 264\] \[\\x 264/\]\
9 - 7\
Diṭṭhiñca1 \[PTS Page 193\] \[\\q 193/\] nissāya anupucchamāno (
māgandiyā\'ti bhagavā)\
Samuggahītesu pamohamāgato2,\
Ito ca nāddakkhi aṇumpi saññaṃ\
Tasmā tuvaṃ momuhato dahāsi.\
\
Diṭṭhiñca1 nissāya anupucchamānoti - māgandiyo brāhmaṇo diṭṭhiṃ nissāya
diṭṭhiṃ\
pucchati, lagganaṃ nissāya lagganaṃ pucchati, bandhanaṃ nissāya
bandhanaṃ pucchati,\
paḷibodhaṃ nissāya paḷibodhaṃ pucchati; anupucchamānoti punappunaṃ
pucchatīti -\
\'diṭṭhiñca nissāya anupucchamāno. \' Māgandiyāti bhagavā taṃ brāhmaṇaṃ
nāmena ālapati;\
bhagavāti - gāravādhivacanaṃ; apica, bhaggarāgoti bhagavā; bhaggadosoti
bhagavā;\
bhaggamohoti bhagavā; bhaggadiṭṭhīti bhagavā; bhaggamānoti bhagavā;
bhaggakaṇṭakoti1\
bhagavā; bhaggakāloti bhagavā; bhaji vibhaji paṭivibhaji dhammaratananti
bhagavā;\
bhavānaṃ antakaroti bhagavā; bhaji vā bhagavā araññe vanapatthāni
pantāni senāsanāni\
appasaddāni appanigghosāni vijanavātāni manussarāhaseyyāni
paṭisallānasāruppānīti\
bhagavā; bhāgī vā bhagavā
cīvarapiṇḍapātasenāsanagilānapaccayabhesajjaparikkhārānanti\
bhagavā; bhāgī vā bhagavā attharasassa dhammarasassa vimuttirasassa
adhisīlassa\
adhicittassa adhipaññāyāti bhagavā; bhāgī vā bhagavā catunnaṃ jhānānaṃ
catunnaṃ\
appamaññānaṃ catunnaṃ arūpasamāpattīnanti bhagavā; bhāgī vā bhagavā
aṭṭhannaṃ\
vimokkhānaṃ aṭṭhannaṃ abhibhāyatanānaṃ navannaṃ
anupubbavihārasamāpattīnanti\
bhagavā; bhāgī va bhagavā dasannaṃ saññābhāvanānaṃ dasannaṃ
kasiṇasamāpattinaṃ\
ānāpānasatisamādhissa asubhasamāpattiyāti bhagavā; bhāgī vā bhagavā
catunnaṃ\
satipaṭṭhānānaṃ catunnaṃ sammappadhānānaṃ catunnaṃ iddhipādānaṃ
pañcannaṃ\
indriyānaṃ pañcannaṃ balānaṃ sattannaṃ bojjhaṅgānaṃ ariyassa
aṭṭhaṅgikassa maggassāti\
bhagavā; bhāgī vā bhagavā dasannaṃ tathāgatabalānaṃ catunnaṃ
vesārajjānaṃ catunnaṃ\
paṭisambhidānaṃ channaṃ abhiññānaṃ channaṃ buddhadhammānanti bhagavā;
\'bhagavā\'ti\
netaṃ nāmaṃ mātarā kataṃ, na pitarā kataṃ, na bhātarā kataṃ, na
bhaginiyā kataṃ, na\
mittāmaccehi kataṃ, na ñātisālohitehi kataṃ, na samaṇabrāhmaṇehi kataṃ
na devatihi kataṃ,\
vimokkanti kametaṃ buddhānaṃ bhagavantānaṃ bodhiyā mūle saha
sabbaññutañāṇassa\
paṭilābhi sacchikā paññatti yadidaṃ \' bhagavā\'ti - \' māgandiyāti
bhagavā.\
\
Samuggahītesu pamohamāgatoti - yā sā diṭṭhi tayā gahitā parāmaṭṭhā
abhiniviṭṭhā\
ajjhositā adhimuttā, tāyeva tvaṃ diṭṭhiyā mūḷhosi pamūḷhosi3 jammūḷhosi4
mohaṃ āgatosi\
pamohaṃ āgatosi sammohaṃ āgatosi andhakāraṃ pakkhannosīti5 \'
samuggahītesu\
pamohamāgato\'.\
\
Ito ca nāddakkhi aṇumpi saññanti - ito ajjhattasantito vā paṭipadāto vā
6 dhammadesanāto\
vā yuttasaññaṃ vā pattasaññaṃ vā lakkhaṇasaññaṃ vā kāraṇasaññaṃ vā
ṭhānasaññaṃ vā\
nappaṭilabhasi kuto ñāṇanti evampi - \'ito ca nāddakkhi aṇumpi saññaṃ.
\'Athavā, aniccaṃ\
vā aniccasaññānulomaṃ vā, dukkhaṃ vā dukkhasaññānulomaṃ vā, anattaṃ vā\
anattasaññānulomaṃ vā, saññuppādamattaṃ vā saññānimittaṃ vā
nappaṭilabhasi, \[PTS Page\
194\] \[\\q 194/\] kuto ñāṇanti evampi - \'ito ca nāddakkhi aṇumpi
saññaṃ. \'\
\
Tasmā tuvaṃ momūhato dahāsīti - \' tasmāti\' tasmā taṃkāraṇā taṃhetu
tappaccayā tannidānā\
momūhadhammato bāladhammato mūḷhadhammato aññāṇadhammato\
amarāvikkhepadhammato bāladhammato mūḷhadhammato aññāṇadhammato\
amarāvikkhepadhammato dahāsi passasi dakkhasi olokesi nijjhāyasi
upaparikkhasīti \' tasmā\
tuvaṃ momūhato dahāsī\'ti.\
\
Tenāha bhagavā:\
\"Diṭṭhiñca7 nissāya anupucchamāno (\'māgandiyā\'ti bhagavā)\
Samuggahītosi pamohamāgato8,\
Ito ca nāddakkhi aṇumpi saññaṃ\
Tasmā tuvaṃ momūhato dahāsī\'ti.\
1. Diṭṭhisu - sīmu11 \[PTS\] 2. Pamohamāga - sīmu11 \[PTS\]
sammohamāgato - manupa.\
Pamohamāgā - machasaṃ. 3. Pamūḷho \[PTS\] 4. Sammūḷho - \[PTS\] 5.
Paṭipattito - \[PTS\] 6.\
Pakkhandhosīti - sīmu 1. Manupa. Pakkhandosīti - machasaṃ. Pakkhantosīti
- syā. \[PTS\] 7.\
Diṭhīsu - sīmu11 \[PTS\] 8. Pamohamāga - sīmu 1. Pamohamāgā -
machasaṃ\[PTS\]\
\
\[BJT Page 266\] \[\\x 266/\]\
\
9 - 8\
Samo visesī udavā nihīno\
Yo maññati so vivadetha tena.\
Tīsu vidhāsu avikampamāno\
Samo visesīti na tassa hoti.\
\
Samo visesi udavā nihīno yo maññati so vivadetha tenāti - \'
sadisohamasmī\'ti vā \'\
seyyohamasmī\'ti vā \'hīnohamasmī\'ti vā, yo maññati, so tena mānena
tāya diṭṭhiyā tena vā\
puggalena kalahaṃ kareyya bhaṇḍanaṃ kareyya viggahaṃ kareyya vivādaṃ
kareyya\
medhagaṃ kareyya: \"na tvaṃ imaṃ dhammavinayaṃ ājānissasi?
Micchāpaṭipanno tvamasi.\
Ahamasmi sammāpaṭipanno. Sahitamme, asahitante. Pure vacanīyaṃ pacchā
avaca.\
Pacchāvacanīyaṃ pure avaca. Āciṇṇante1 viparāvattaṃ. Āropito te vādo.
Niggahītosi. Cara\
vādappamokkhāya. Nibbeṭhehi sace pahosī\'ti - samo visesī udavā nihīno
yo maññati so\
vivadetha tena.\
\
Tīsu \[PTS Page 195\] \[\\q 195/\] vidhāsu avikampamāno samo visesīti na
tassa hotīti\
yassetā tisso vidhā pahīnā samucchinnā rūpasantā paṭippassaddhā
abhabbuppattikā\
ñāṇagginā daḍḍhā, so tīsu vidhāsu na kampati na vikampati;
avikampamānassa\
puggalassa \'sadisohamasmī\'ti vā \'seyyohamasmī\'ti vā
\'hīnohamasmī\'ti vā; na tassa hotīti na\
mayhaṃ hotīti tīsu vidhāsu avikampamāno samo visesīti na tassa hoti.\
\
Tenāha bhagavā:\
\
Samo visesī udavā nihīno\
Yo maññati so vivadetha tena.\
Tīsu vidhāsu avikampamāno\
Samo visesīti na tassa hoti.\
9 - 9\
Saccanti so brāhmaṇo kiṃ vadeyya\
Musāti vā so vivadetha kena,\
Yasmiṃ samaṃ visamaṃ vāpi natthi\
Sa kena vādaṃ paṭisaṃyujeyya2.\
\
1. Adhiciṇṇante - mu 11 machasaṃ. 2. Paṭisaññujeyya - manupa.\
\
\[BJT Page 268\] \[\\x 268/\]\
\
Saccanti so brāhmaṇo kiṃ vadeyyāti - \'brāhmaṇo\'ti sattannaṃ dhammānaṃ
bāhitattā\
brāhmaṇo: sakkāyadiṭṭhi bāhitā hoti, vicikicchā bāhitā hoti,
sīlabbataparāmāso bāhito hoti,\
rāgo bāhito hoti, doso bāhito hoti, moho bāhito hoti, māno bāhito hoti,
bāhitāssa honti\
pāpakā akusalā dhammā saṃkilesikā ponobhavikā sadarā dukkhavipākā
āyatiṃ\
jātijarāmaraṇīyā.\
\
1. \"Bāhetvā sabbapāpakāni( sabhiyāti bhagavā)\
Vimalo sādhu samāhito ṭhitatto,\
Saṃsāramaticca kevalī so\
Asito tādī pavuccate sa brahmā\"\
\
Saccanti so brāhmaṇo kiṃ vadeyyāti \' sassato loko, idameva saccaṃ,
moghamañña\'nti\
brāhmaṇo kiṃ vadeyya? Kiṃ katheyya? Kiṃ bhaṇeyya? Kiṃ vohareyya?\
\
\'Asassato loko, sassato loko, idameva saccaṃ, moghamañña\'nti brāhmaṇo
kiṃ vadeyya? Kiṃ\
katheyya? Kiṃ bhaṇeyya? Kiṃ vohareyya? Antavā loko, sassato loko,
idameva saccaṃ,\
moghamañña\'nti brāhmaṇo kiṃ katheyya? Kiṃ bhaṇeyya? Kiṃ vohareyya?
Anantavā loko,\
idameva saccaṃ, moghamañña\'nti brāhmaṇo kiṃ vadeyya? Kiṃ ṃ bhaṇeyya?
Kiṃ\
vohareyya? Taṃ jīvaṃ taṃ sarīraṃ, idameva saccaṃ, moghamañña\'nti
brāhmaṇo kiṃ\
vadeyya? Kiṃ bhaṇeyya? Kiṃ vohareyya? Aññaṃ jīvaṃ aññaṃ sarīraṃ, idameva
saccaṃ,\
moghamañña\'nti brāhmaṇo kiṃ vadeyya? Kiṃ katheyya? Kiṃ bhaṇeyya? Kiṃ
vohareyya?\
Hoti tathāgato parammaraṇā, idameva saccaṃ, moghamañña\'nti brāhmaṇo kiṃ
vadeyya?\
Kiṃ katheyya? Kiṃ bhaṇeyya? Kiṃ vohareyya? Na hoti tathāgato
parammaraṇā, idameva\
saccaṃ, moghamañña\'nti brāhmaṇo kiṃ vadeyya? Kiṃ katheyya? Kiṃ
bhaṇeyya? Kiṃ\
vohareyya? Hoti ca na ca hoti tathāgato parammaraṇā, idameva saccaṃ,
moghamañña\'nti\
brāhmaṇo kiṃ vadeyya? Kiṃ katheyya? Kiṃ bhaṇeyya? Kiṃ vohareyya? Neva
hoti na na\
hoti tathāgato parammaraṇā, idameva saccaṃ, moghamañña\'nti brāhmaṇo kiṃ
vadeyya? Kiṃ\
katheyya? Kiṃ bhaṇeyya? Kiṃ dīpayeyya? Kiṃ vohareyya cāti \' saccanti so
brāhmaṇo kiṃ\
vadeyya. \'\
\
Musāti vā so vivadetha kenāti - brāhmaṇo \'mayhaṃva saccaṃ, . Tuyhaṃ
musā\'ti kena\
mānena kāya diṭṭhiyā kena vā puggalena kalahaṃ kareyya? Bhaṇḍanaṃ
kareyya? Viggahaṃ\
\[PTS Page 196\] \[\\q 196/\] kareyya? Vivādaṃ kareyya? Medhagaṃ
kareyya: \' na tvaṃ imaṃ\
dhammavinayaṃ ājānāsi ahaṃ imaṃ dhammavinayaṃ ājānāmi. Kiṃ tvaṃ imā
dhammavinayaṃ\
ājānissasi? Micchāpaṭipanno tvamasi. Ahamasmi sammāpaṭipanno. Sahitamme,
asahitante.\
Pure vacanīyaṃ pacchā avaca. Pacchāvacanīyaṃ pure avaca. Āciṇṇante1
viparāvattaṃ.\
Āropito te vādo. Niggahītosi. Cara vādappamokkhāya. Nibbeṭhehi sace
pahosī\'ti - musāti vā\
so vivadetha kena.\
\
Yasmiṃ samaṃ visamaṃ vāpi natthīti - \' yasmi\'nti yasmiṃ puggale
arahante khīṇāsave\'\
sadisohamasmī\'ti māno natthi, \'seyyohamasmī\'ti atimāno natthi;
\'hīnohamasmī\'ti omāno\
natthi, na santi na saṃvijjati nūpalabbhati, pahīnaṃ samucchinnaṃ
vūpasantaṃ\
paṭippassaddhaṃ abhabbuppattikaṃ ñāṇagginā daḍḍhanti - yasmiṃ samaṃ
visamaṃ vāpi\
natthi.\
\
Sa kena vādaṃ paṭisaṃyujeyyāti - so kena mānena kāya diṭṭhiyā kena vā
puggalena vādaṃ\
paṭisaṃyujeyya, paṭicareyya. Kalahaṃ kareyya, bhaṇḍanaṃ kareyya,
viggahaṃ kareyya,\
vivādaṃ kareyya. Medhagaṃ kareyya: \'na tvaṃ imaṃ dhammavinayaṃ ājānāsi
ahaṃ imaṃ\
dhammavinayaṃ ājānāmi. Kiṃ tvaṃ imaṃ dhammavinayaṃ ājānissasi?
Micchāpaṭipanno\
tvamasi. Ahamasmi sammāpaṭipanno. Sahitamme, asahitante. Pure vacanīyaṃ
pacchā avaca.\
Pacchāvacanīyaṃ pure avaca. Āciṇṇante1 viparāvattaṃ. Āropito te vādo.
Niggahītosi. Cara\
vādappamokkhāya. Nibbeṭhehi vā sace pahosī\'ti - sa kena vādaṃ
paṭisaṃyujeyya.\
\
Tenāha bhagavā:\
Saccanti so brāhmaṇo kiṃ vadeyya\
Musāti vā so vivadetha kena,\
Yasmiṃ samaṃ visamaṃ vāpi natthi\
Sa kena vādaṃ paṭisaṃyujeyya2.\
\
9 - 10\
Okaṃ pahāya aniketasārī\
Gāme akubbaṃ muni santhavāni,\
Kāmehi ritto apurekkharāno\
Kathaṃ na3 viggayha janena kayirā4.\
\
1. Assito atādi - syā. 2. Nibbedhehi - syā. Machasaṃ.\
1. Kathannu - mu. 11 2. Kāriyā - machasaṃ.\
\
\[BJT Page 270\] \[\\x 270/\]\
\"Atha \[PTS Page 197\] \[\\q 197/\] kho haliddakānī gahapati yenāyasmā
mahākaccāno\
tenupasaṅkami. Upasaṅkamitvā āyasmantaṃ mahākaccānaṃ abhivādetvā
ekamantaṃ nisīdi.\
Ekamantaṃ nisinno kho haliddakānī gahapati āyasmantaṃ mahākaccānaṃ
etadavoca: \'\
vuttamidaṃ bhante kaccāna, bhagavatā aṭṭhakavaggiye1 māgandiyapañhe:\
Okaṃ pahāya aniketasārī\
Gāme akubbaṃ muni santhavāni,\
Kāmehi ritto apurekkharāno\
Kathaṃ na2 viggayha janena kayirā\"ti. \[A\]\
\
Imassa nu kho bhante kaccāna! Bhagavatā saṅkhittena bhāsitassa kathaṃ
vitthārena attho\
daṭṭhabbo?\" Ti.\
\
\"Rūpadhātu ko gahapati, viññāṇassa oko. Rūpadhāturāgavinibaddhañca3
pana viññāṇaṃ\
\'okasārī\'ti vuccati. Vedanādhātu kho gahapati saññādhātu kho gahapati
- saṅkhāradhātu kho\
gahapati, viññāṇassa oko, saṅkhāradhātu rāgavinibaddhañca pana viññāṇaṃ
\'okasārī\'ti\
vuccati. Evaṃ kho gahapati okasārī hoti.\
Kathañca kho gahapati anokasārī hoti? Rūpadhātuyā kho gahapati yo chando
yo rāgo yā\
nandi yā taṇhā ye upayūpādānā4 cetaso adhiṭṭhānābhinivesānusayā, te
tathāgatassa pahīnā\
acchinnamūlā tālāvatthukatā5 anabhāvakatā āyatiṃ \[PTS Page 198\] \[\\q
198/\]\
anuppādadhammā, tasmā tathāgato \'anokasārī\' vuccati. Vedanādhātuyā kho
gahapati -\
saññādhātuyā kho - gahapati - saṅkhāradhātuyā kho gahapati -
viññāṇadhātuyā kho\
gahapati, yo chando yogo yā nandi yā taṇhā ye upayūpādānā3 cetaso\
adhiṭṭhānābhinivesānusayā, te tathāgatassa pahīnā ucchinnamūlā
tālāvatthukatā\
anabhāvakatā āyatiṃ anuppādadhammā, tasmā tathāgato \' anokasārī\'ti
vuccati. Evaṃ kho\
gahapati anokasārī hoti.\
\
Kathañca gahapati. Niketasārī hoti? Rūpanimittaniketavisāravinibandhā
kho gahapati\
\'niketasārī\'ti vuccati. Saddanimitta - gandhanimitta - rasanimitta -
phoṭṭhabbanimitta -\
dhammanimittaniketavisāravinibandhā kho gahapati \' niketasārī\'ti
vuccati. Evaṃ kho\
gahapati, niketasārī hoti.\
\
1. Vaggike - syā. Machasaṃ 2. Katha - sīmu11 3. Vinibandhañca - syā.
Machasaṃ. 4.\
Upāyupādānā - sabbattha. 5. Tālavatthukata - sa.\
\[A.\] Suttanipāta - māgandiyasutta khandhasaṃyutta - nakulapituvagga.\
\[BJT Page 272\] \[\\x 272/\]\
\
Kathañca gahapati. Niketasārī hoti? Rūpanimittaniketavisāravinibandhā
kho gahapati\
tathāgatassa pahīnā ucchinnamūlā tālāvatthukatā anabhāvakatā āyatiṃ
anuppādadhammā\
tasmā tathāgato \'aniketasārī\'ti. Saddanimitta - gandhanimitta -
rasanimitta -\
phoṭṭhabbanimitta - dhammanimittaniketavisāravinibandhā kho gahapati,
tathāgatassa\
pahīnā ucchinnamūlā tālāvatthukatā1 anabhāvakatā āyatiṃ anuppādadhammā,
tasmā\
tathāgato aniketasārī\'ti vuccati. Evaṃ kho gahapati, aniketasārī hoti.\
\
Kathañca gahapati, gāme santhavajāto hoti? Idha \[PTS Page 199\] \[\\q
199/\] gahapati,\
ekacco bhikkhu gihīhi saṃsaṭṭho viharati: sahanandī sahasokī, sukhitesu
sukhito,\
dukkhitesu dukkhito, uppannesu kiccakaraṇīyesu attanā voyogaṃ āpajjati.
Evaṃ kho\
gahapati! Gāme santhavajāto hoti. Kathañca gahapati, gāme na
santhavajāto hoti? Idha\
gahapati, ekacco bhikkhu gihīhi saṃsaṭṭho viharati: na sahanandī na
sahasokī, na sukhitesu\
sukhito, na dukkhitesu dukkhito, uppannesu kiccakaraṇīyesu na attanā
voyogaṃ āpajjati.\
Evaṃ kho gahapati! Gāme na santhavajāto hoti.\
\
Kathañca gahapati, kāmehi aritto hoti? Idha gahapati, ekacco bhikkhu
kāmesu avītarāgo\
hoti avigata2 chando avigatapemo avigatapipāso avigatapariḷāho
avigatataṇho. Evaṃ kho\
gahapati, kāmehi aritto hoti.\
\
Kathañca gahapati, kāmehi ritto hoti? Idha gahapati, ekacco bhikkhu
kāmesu vītarāgo hoti\
vigata3 chando vigatapemo vigatapipāso vigatapariḷāho vigatataṇho. Evaṃ
kho gahapati,\
kāmehi ritto hoti.\
\
Kathañca gahapati, purekkharāno ti? Idha gahapati, ekaccassa bhikkhuno
evaṃ hoti:\
\'evaṃrūpo siyaṃ anāgatamaddhāna\'nti. Tattha nandiṃ samannāneti4
\'evaṃvedano siyaṃ -\
evaṃsañño siyaṃ evaṃsaṅkhāro siyaṃ - evaṃviññāṇo siyaṃ
anāgatamaddhāna\'nti tattha\
nandiṃ samannāneti. Evaṃ kho gahapati, purekkharāno hoti.\
\
1. Tālavatthukatā - sa. 2. Avīta - syā. Machasaṃ\[PTS\]. 3. Vīta - syā
machasaṃ \[PTS\]. 4.\
Samanvāgameti - sya . \[PTS\]\
\[BJT Page 274\] \[\\x 274/\]\
Kathañca \[PTS Page 200\] \[\\q 200/\] gahapati, apurekkharāno hoti?
Idha gahapati,\
ekaccassa bhikkhuno evaṃ hoti: \'evaṃrūpo siyaṃ anāgatamaddhāna\'nti na
tattha nandiṃ\
samannāneti. \' Evaṃvedano siyaṃ - evaṃsañño sayaṃ - evaṃsaṅkhāro siyaṃ
- evaṃviññāṇo\
siyaṃ anāgatamaddhāna\'nti na tattha nandiṃ samannāneti. Evaṃ kho
gahapati,\
apurekkharāno hoti.\
\
Kathañca gahapati, kathaṃ viggayha janena kattā hoti? Idha gahapati,
ekacco bhikkhu\
evarūpaṃ kathaṃ kattā hoti: \' na tvaṃ imaṃ dhammavinayaṃ ājānāsi \"na
tvaṃ imaṃ\
dhammavinayaṃ ājānissasi? Micchāpaṭipanno tvamasi. Ahamasmi
sammāpaṭipanno.\
Sahitamme, asahitante. Pure vacanīyaṃ pacchā avaca. Pacchāvacanīyaṃ pure
avaca.\
Āciṇṇante1 viparāvattaṃ. Āropito te vādo. Niggahītosi. Cara
vādappamokkhāya. Nibbeṭhehi\
vā sace pahosī\' ti. Evaṃ kho gahapati, kathaṃ viggayha janena kattā
hoti.\
\
Kathañca gahapati, kathaṃ na viggayha janena kattā hoti? Idha gahapati,
ekacco bhikkhu na\
evarūpaṃ kathaṃ kattā hoti: \'na tvaṃ imaṃ dhammavinayaṃ ājānāsi \"na
tvaṃ imaṃ\
dhammavinayaṃ ājānissasi? Micchāpaṭipanno tvamasi. Ahamasmi
sammāpaṭipanno.\
Sahitamme, asahitante. Pure vacanīyaṃ pacchā avaca. Pacchāvacanīyaṃ pure
avaca.\
Āciṇṇante1 viparāvattaṃ. Āropito te vādo. Niggahītosi. Cara
vādappamokkhāya. Nibbeṭhehi\
sace pahosī\'ti. Evaṃ kho gahapati, kathaṃ na viggayha janena kattā
hoti. Iti kho gahapati,\
yantaṃ vuttaṃ bhagavatā aṭṭhakavaggiye māgandiyapañhe:\
Okaṃ pahāya aniketasārī\
Gāme akubbaṃ muni santhavāni,\
Kāmehi ritto apurekkharāno\
Kathaṃ na2 viggayha janena kayirā\"ti.\
\
Imassa \[PTS Page 201\] \[\\q 201/\] kho gahapati, bhagavatā saṃkhittena
bhāsitassa evaṃ\
vitthārena attho daṭṭhabbo\"ti. \[A\]\
\
Okaṃ pahāya aniketasārī\
Gāme akubbaṃ muni santhavāni,\
Kāmehi ritto apurekkharāno\
Kathaṃ na2 viggayha janena kayirā\"ti.\
\
9 - 11\
\
Yehi vivitto vicareyya loke\
Na tāni uggayha vadeyya1 nāgo,\
Elambujaṃ kaṇṭakaṃ vārijaṃ2 yathā\
Jalena paṅkena ca nūpalittaṃ.\
Evaṃ munī santivādo agiddho\
Kāme ca loke ca anūpalitto.\
\
Yehi vivitto vicareyya loketi - \' yehī\'ti yehi diṭṭhigatehi; vivittoti
kāyaduccaritena ritto\
vivitto pavivitto; vacīduccaritena - manoduccaritena - rāgena - pe -\
Sabbākusaḍalābhiṅkhārehi ritto vivitto pavivitto; vicareyyāti vicareyya
vihareyya irīyeyya\
vatteyya pāleyya yapeyya yāpeyya; loketi manussaloke devaloke
khandhaloke dhātuloke\
āyatanaloketi \' yehi vivitto vicareyya loko. \'\
\
\[A.\] Khandhasaṃyutta - nakulapituvagga. 1. Careyya - manupa. 2.
Kaṇṭakavārijaṃ -\
machasaṃ.\
\
\[BJT Page: 276 \[\\x 276/\] \]\
Na tāni uggayha vadeyya nāgoti - \' nāgo\'ti āguṃ na karotīti nāgo, na
gacchatīti nāgo,\
nāgacchatīti nāgo, kathaṃ āguṃ na karotīti nāgo? Āgu vuccanti pāpakā
akusalā dhammā\
saṅkilesikā ponobhavikā sadarā1 dukkhavipākā āyatiṃ jātijarāmaraṇīyā.\
\
1. \" Āguṃ \[PTS Page 202\] \[\\q 202/\] na karoti kiñci loke (
sabhiyāti bhagavā)\
Sabbasaññoge visajja bandhanāni,\
Sabbattha na sajjati vimutto\
Nāgo tādī pavuccate2, tathattā. \"\[A\]\
\
Evaṃ āguṃ na karotīti nāgo. Kathaṃ na gacchatīti nāgo? Na chandāgatiṃ
gacchati, na\
dosāgatiṃ gacchati, na mohāgatiṃ gacchati, na bhayāgatiṃ gacchati, na
rāgavasena gacchati,\
na dosavasena gacchati, na mohavasena gacchati, na mānavasena gacchati,
na diṭṭhivasena\
gacchati, na uddhaccavasena gacchati, na vicikicchāvasena gacchati, na
anusayavasena\
gacchati. Na vaggehi dhammehi. Yāyati nīyati vuyhati saṃharīyati. Evaṃ
na gacchatīti -\
nāgo. Kathaṃ nāgacchatī ti nāgo? Sotāpattimaggena ye kilesā pahīnā, te
kilesā na puneti, na\
pacceti, na paccāgacchati. 3 Sakadāgāmimaggena - anāgāmimaggena -
arahattamaggena ye\
kilesā pahīnā, te kilese na puneti, na paccheti, na paccāgacchati, evaṃ
nāgacchatīti nāgo.\
\
Na tāni uggayha vadeyya nāgoti - nāgo na tāni diṭṭhigatāni gahetvā
uggahetvā gaṇhitvā\
parāmasitvā abhinivisitvā vadeyya katheyya bhaṇeyya dīpayeyya vohareyya,
\'sassato loko,\
idameva saccaṃ, moghamañña\'nti diṭṭhigatametaṃ diṭṭhigahanaṃ
diṭṭhikantāro\
diṭṭhivisūkāyikaṃ diṭṭhivipphanditaṃ diṭṭhisaṃyojanaṃ sadukkhaṃ
savighātaṃ saupāyāsaṃ\
sapariḷāhaṃ na nibbidāya na virāgāya na nirodhāya na upasamāya na
abhiññāya na\
sambodhāya na nibbānāya saṃvattatīti diṭṭhīsu ādīnavaṃ passanto diṭṭhiyo
na gaṇhāmi\
na parāmasāmi nābhinivisāmi; athavā, na gaṇhitabbā na parāmasitabbā
nābhinivisitabbāti\
evampi - \'passañca diṭṭhīsu anuggahāya\'. Athavā, \'asassato loko,
antavā loko, anantavā\
loko, taṃ jīvaṃ taṃ sarīraṃ, aññaṃ jīvaṃ aññaṃ sarīraṃ, hoti tathāgato
parammaraṇā, na\
hoti tathāgato parammaraṇā, hoti ca na ca hoti tathāgato parammaraṇā,
neva hoti na na\
hoti tathāgato parammaraṇā, idameva saccaṃ, moghamañña\'nti vadeyya
katheyya bhaṇeyya\
dīpayeyya vohareyyāti - \'na tāni uggayha vadeyya nāgo. \'\
\
Elambujaṃ kaṇṭakaṃ vārijaṃ yathā jalena paṅkena ca nūpalittanti \'elaṃ\'
vuccati udakaṃ.\
\'Ambujaṃ\' vuccati padumaṃ, \' kaṇṭako\' vuccati kharadaṇḍo. \[PTS Page
203 \[\\q 203/\]\
\'\] vāri\' vuccati udakaṃ. \'Vārijaṃ\' vuccati padumaṃ vārisambhavaṃ.
\' Jalaṃ\' vuccati udakaṃ. \'\
Paṅko\' vuccati kaddamo. Yathā padumaṃ vārijaṃ vārisambhavaṃ jalena ca
paṅkena ca na\
lippati, na saṃlippati4 nūpalippati, alittaṃ asaṃlittaṃ, anupalittanti -
\" elambujaṃ kaṇṭakaṃ\
vārijaṃ yathā jalena paṅkena ca nūpalittaṃ. \"\
\
1. Saddarā - sa. 2. Vuccate - syā, \[PTS\] 3. Kilesā punenti, na
paccenti, na paccāgacchanti - mu\
1 4. Upalimpati - mu 11 saṃlimpati - sa.\
\[A\] suttanipāta - sabhiyasutta.\
\
\[BJT Page 278\] \[\\x 278/\]\
\
Evaṃ munī santivādo agiddho kāme ca loke ca anūpalittoti \'eva\'nti\
opammasampaṭipādanaṃ; munīti monaṃ vuccati ñāṇaṃ - pe -\
Saṅgajālamaticca so muni. Santivādoti santivādo muni tāṇavādo lenavādo
saraṇavādo\
abhayavādo accutavādo amatavādo nibbānavādoti - evaṃ munī santivādo.
Agiddhoti gedho\
vuccati taṇhā: yo rāgo sārāgo anunayo anurodho nandi nandirāgo cittassa
sārāgo icchā\
mucchā ajjhosānaṃ gedho paḷigedho5 saṅge paṅko ejā māyā janikā sañjanikā
sañjananī\
sibbanī jālinī saritā visattikā suttaṃ visaṭā āyūhanī6 dutiyā paṇidhi
bhavanetti vanaṃ\
vanatho santhavo sneho apekkhā paṭibandhu 7 āsā āsiṃsanā āsiṃsitattaṃ,
rūpāsā saddāsā\
gandhāsā rasāsā phoṭṭhabbāsā lābhāsā dhanāsā puttāsā jīvitāsā, jappā
pajappā abhijappā\
jappanā jappitattaṃ loluppaṃ loluppāyanā loluppāyitattaṃ pucchañcikatā
sādukamyatā,\
adhammarāgo visamalobho nikanti nikāmanā patthanā pihanā sampatthanā,
kāmataṇhā\
bhavataṇhā vibhavataṇhā rūpataṇhā arūpataṇhā nirodhataṇhā, rūpataṇhā
saddataṇhā\
gandhataṇhā rasataṇhā phoṭṭhabbataṇhā dhammataṇhā, ogho yogo gantho
upādānaṃ\
āvaraṇaṃ nīvaraṇaṃ chadanaṃ bandhanaṃ upakkileso anusayo pariyuṭṭhānaṃ
latā\
vevicchaṃ, dukkhamūlaṃ dukkhanidānaṃ dukkhappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
visamalobho\
akusalamūlaṃ; yassa so gedho pahīno samucchinno vūpasanto
paṭippassaddho\
abhabbuppattiko ñāṇagginā daḍḍho, so vuccati agiddho. So rūpe agiddho;
sadde - gandhe\
- rase - phoṭṭhabbe - kule - gaṇe - āvāse - lābhe - yase1 pasaṃsāya -
sukhe - cīvare -\
piṇḍapāte - senāsanagilānapaccayabhesajjaparikkhāre - kāmadhātuyā -
rūpadhātuyā -\
arūpadhatuyā - kāmabhave - rūpabhave - arūpabhave -
nevasaññānāsaññābhave -\
ekavokārabhave - catuvokārabhave pañcavokārabhave atīte - anāgate -
paccuppanne -\
diṭṭhasutamutaviññātabbesu dhammesu agiddho agathito amucchito
anajjhopanno2\
vītagedho vigatagedho cattagedho vantagedho muttagedho
paṭinissaṭṭhagedho vītarāgo\
vigatarāgo cattarāgo vantarāgo muttarāgo pahīnarāgo \[PTS Page 204\]
\[\\q 204/\]\
paṭinissaṭṭharāgo nicchāto nibbuto sītībhūto sukhapaṭisaṃvedī
brahmabhūtena attanā\
viharatīti evaṃ munī santivādo agiddho.\
\
Kāme ca loke ca anūpalittoti - \' kāmā\'ti uddānato dve kāmā: vatthukāmā
ca kilesakāmā ca -\
pe -\
Loketi apāyaloke manussaloke devaloke khandhaloke dhātuloke āyatanaloke;
\'lepā\'ti dve\
lepā: taṇhālepo ca diṭṭhilepo ca - pe -\
Ayaṃ taṇhālepo - pe - ayaṃ diṭṭhilepo. Muni taṇhālepaṃ pahāya
diṭṭhilepaṃ paṭinissajitvā\
kāme ca loke ca na lippati, na palippati, na upalippati. Alitto
asaṃlitto anupalitto nikkhanto\
nissaṭo3 vippamutto visaññutto vimariyādīkatena cetasā viharatīti - evaṃ
munī santivādo\
agiddho kāme ca loke ca anūpalitto. \'\
\
Tenāha bhagavā:\
\
Yehi vivitto vicareyya loke\
Na tāni uggayha vadeyya1 nāgo,\
Elambujaṃ kaṇṭakaṃ vārijaṃ2 yathā\
Jalena paṅkena ca nūpalittaṃ.\
Evaṃ munī santivādo agiddho\
Kāme ca loke ca anūpalitto.\
\
1. Yaso - mu11 2. Anajjhāpanno - mu 11 3. Nissato - sa\
\[BJT Page 280\] \[\\x 280/\]\
\
\
9 - 12\
Na vedagu diṭṭhiyā na mutiyā\
Sa mānameti na hi tammayo1 so,\
Na kammunā2 nopi sutena neyyo\
Anūpanīto sa3 nivesanesu.\
\
Na vedagu diṭṭhiyā na mutiyā sa mānametīti - \'nā\'ti paṭikkhepo.
Vedagūti \'vedaṃ\' vuccati\
catusu maggesu ñaṇaṃ, paññā \[PTS Page 205\] \[\\q 205/\] paññindriyaṃ
paññābalaṃ\
dhammavicayasambojjhaṅgo vīmaṃsā vipassanā sammā diṭṭhi. Tehi vedehi\
jātijarāmaraṇassa antagato antappatto koṭigato koṭippatto pariyantagato
pariyantappatto\
vosānagato vosānappatto tāṇagato tāṇappatto lenagato lenappatto
saraṇagato saraṇappatto\
abhayagato abhayappatto accutagato accutappatto amatagato amatappatto
nibbānagato\
nibbānappatto vedānaṃ vā antaṃ gatoti vedagu. Vedehi vā antaṃ gatoti
vedagu. Sattannaṃ\
dhammānaṃ viditattā vedagu: sakkāyadiṭṭhi viditā hoti, vicikicchā viditā
hoti,\
sīlabbataparāmāso vidito hoti, rāgo vidito hoti, doso vidito hoti, moho
vidito hoti, māno\
vidito hoti, viditā\'ssa honti pāpakā akusalā dhammā saṃkilesikā
ponobhavikā\
sadarā4dukkhavipākā āyatiṃ jātijarāmaraṇīyā.\
\
1. \" Vedāni viceyya kevalāni ( sabhiyāti bhagavā)\
Samaṇānaṃ yāni\'dhatthi5 brāhmaṇānaṃ,\
Sabba6 vedanāsu vītarāgo\
Sabba7 vedamaticca vedagu so\"ti\[a\]\
\
Na diṭṭhiyāti - tassa dvāsaṭṭhi diṭṭhigatāni pahīnāni samucchinnāni
vūpasantāni\
paṭippassaddhāni abhabbuppattikāni ñāṇagginā daḍḍhāni. So diṭṭhiyā na
yāyati, na nīyati,\
na vuyhati, na saṃharīyati, napi taṃ diṭṭhigataṃ sārato pacceti. Na
paccāgacchatīti - na\
vedagu diṭṭhiyā.\
\
Na mutiyā sa mānametīti - mutarūpena vā paratoghosena vā
mahājanasammutiyā vā mānaṃ\
neti, na upeti, \[PTS Page 206\] \[\\q 206/\] na upagacchati, na
gaṇhāti, na parāmasati,\
nābhinivisatīti - \' na vedagu diṭṭhiyā na mutiyā \' sa mānameti\'.\
\
Na hi tammayo soti - na taṇhāvasena na diṭṭhivasena tammayo hoti
tapparamo\
tapparāyaṇo; yato taṇhā ca diṭṭhi ca māno ca assa pahīnā honti
ucchinnamūlā\
tālāvatthukatā8 anabhāvakatā āyatiṃ anuppādadhammā, ettāvatā na tammayo
hoti, na\
tapparamo, na tapparāyaṇoti - na hi tammayo so. \'\
\
1. Kammayo - manupa. 2. Kammanā - sa 3. So - su. 4. Saddārā - sa. 5.
Yānīpatthi -\
machasaṃ\[PTS\]. 6. Sabbāsu - su 7. Sabbaṃ - su. 8. Tālavatthukatā -
sa.\
\[A.\] Suttanipāta sabhiyasutta.\
\
\[BJT Page 282\] \[\\x 282/\]\
Na kammunā no\'pi sutena neyyoti - \'na kammunā\'ti puññābhisaṅkhārena
vā\
apuññābhiṅkhārena vā āneñjābhisaṅkhārena vā na yāyati, na nīyati, na
vuyhati, na\
saṃharīyatīti - na kammunā; nopi sutena neyyoti sutasuddhiyā vā
paratoghosena vā\
mahājanasammutiyā vā na yāyati, na nīyati, na vuyhati, na saṃharīyatīti
- na kammunā\
nopi sutena neyyo.\
\
Anūpanīto sa nivesanesūti - \'upayā\'ti dve upayā: taṇhāupayo ca
diṭṭhiupayo ca - pe -\
Ayaṃ diṭṭhiupayo.\
Tassa taṇhāupayo pahīno, diṭṭhiupayo paṭinissaṭṭho; taṇhūpayassa
pahīnattā\
diṭṭhūpayassa paṭinissaṭṭhattā so nivesanesu anūpanīto anupalitto
anupagato anajjhosito1\
anadhimutto nikkhanto nissaṭo vippamutto visaññutto vimariyādīkatena
cetasā viharatīti\
anūpanīto sa nivesanesu.\
\
Tenāha \[PTS Page 207\] \[\\q 207/\] bhagavā:\
\
Na vedagu diṭṭhiyā na mutiyā\
Sa mānameti na hi tammayo so,\
Na kammunā nopi sutena neyyo\
Anūpanīto sa nivesanesu.\
\
9 - 13\
Saññāvirattassa na santi ganthā2\
Paññāvimuttassa na santi mohā,\
Saññaṃ ca diṭṭhiṃ ca ye aggahesuṃ\
Te ghaṭṭayantā3 vicaranti4 loke.\
\
Saññāvirattassa na santi ganthāti - yo samathapubbaṅgamaṃ ariyamaggaṃ5
bhāveti, tassa\
ādito upādāya ganthā vikkhambhītā honti, arahatte patte6 arahato ganthā
ca mohā ca\
nīvaraṇā ca, kāmasaññā vyāpādasaññā vihiṃsāsaññā diṭṭhisaññā ca pahīnā
honti\
ucchinnamūlā tālāvatthukatā anabhāvakatā āyatiṃ anuppādadhammāti - \'
saññāvirattassa na\
santi ganthā. \'\
Paññāvimuttassa na santi mohā - yo vipassanāpubbaṅgamaṃ ariyamaggaṃ
bhāveti, tassādito\
upādāya mohā vikkhambhitā honti, arahatte patte 6 arahato mohā ca ganthā
ca nīvaraṇā ca\
kāmasaññā vyāpādasaññā vihiṃsāsaññā diṭṭhisaññā ca pahīnā honti
ucchinnamūlā\
tālāvatthukatā anabhāvakatā āyatiṃ anuppādadhammāti - \' paññāvimuttassa
na santi mohā.\
\'\
\
1. Anajjhesito - sīmu11 2. Gandhā - manupa. 3. Ghaṭṭamānāsīmu11.
Machasaṃ. 4. Vivadanti\
- katthaci. 5. Ariyadhammaṃ - sīmu11 6. Arahattappatte - sīmu. 11 Syā.
\[PTS\]\
\[BJT Page 284\] \[\\x 284/\]\
\
Saññaṃ ca diṭṭhiṃ ca ye aggahesuṃ te ghaṭṭayantā vicaranti loketi ye
saññaṃ gaṇhanti\
kāmasaññaṃ vyāpādasaññaṃ vihiṃsāsaññaṃ, te saññāvasena ghaṭṭenti
saṃghaṭṭenti.\
Rājānopi rājūhi vivadanti. Khattiyāpi khattiyehi \[PTS Page 208\] \[\\q
208/\] vivadanti.\
Brāhmaṇāpi brāhmaṇehi vivadanti. Gahapatikāpi gahapatīhi vivadanti,
mātāpi puttena\
vivadati. Puttopi mātarā vivadati. Pitāpi puttena vivadati. Puttopi
pitarā vivadati. Bhātāpi\
bhātarā vivadati. Bhaginīpi bhaginiyā vivadati. Bhātāpi bhaginiyā
vivadati. Bhaginīpi\
bhātarā vivadati. Sahāyopi sahāyena vivadati. Te tattha maraṇampi
nigacchanti.\
Maraṇamattampi dukkhaṃ. Ye diṭṭhiṃ gaṇhanti \' sassato loko\'ti vā
idameva saccaṃ,\
moghamañña\"nti diṭṭhiyā eke samaṇabrāhmaṇā suddhiṃ visuddhiṃ
parisuddhiṃ muttiṃ\
vimuttiṃ parimuttiṃ paccenti. \" Asassato loko, idameva saccaṃ,
moghamañña\'nti\
diṭṭhigatametaṃ diṭṭhigahanaṃ diṭṭhikantāro diṭṭhivisūkāyikaṃ
diṭṭhivipphanditaṃ\
diṭṭhisaṃyojanaṃ sadukkhaṃ savighātaṃ saupāyāsaṃ sapariḷāhaṃ na
nibbidāya na virāgāya\
na nirodhāya na upasamāya na abhiññāya na sambodhāya na nibbānāya
saṃvattatīti\
diṭṭhīsu ādīnavaṃ passanto diṭṭhiyo na gaṇhāmi na parāmasāmi
nābhinivisāmi; athavā, na\
gaṇhitabbā na parāmasitabbā nābhinivisitabbāti evampi - \' passañca
diṭṭhīsu anuggahāya.\
\' Athavā, \' asassato loko, antavā loko, anantavā loko, taṃ jīvaṃ taṃ
sarīraṃ, aññaṃ jīvaṃ\
aññaṃ sarīraṃ, hoti ca na ca hoti tathāgato parammaraṇā, neva hoti na na
hoti tathāgato\
parammaraṇā\'ti vā, te diṭṭhivasena ghaṭṭenti saṃghaṭṭenti. Satthārato
satthāraṃ ghaṭṭenti.\
Dhammakkhānato dhammakkhānaṃ ghaṭṭenti. Gaṇato gaṇaṃ ghaṭṭenti. Diṭṭhiyā
diṭṭhiṃ\
ghaṭṭenti. Paṭipadāya paṭipadaṃ ghaṭṭenti. Maggato maggaṃ ghaṭṭenti.
Athavā. Te\
vivadanti. Kalahaṃ karonti. Bhaṇḍanaṃ karonti. Viggahaṃ karonti vivādaṃ
karonti.\
Medhagaṃ karonti: na tvaṃ imaṃ dhammavinayaṃ ājānāsi micchāpaṭipanno
tvamasi.\
Ahamasmi sammāpaṭipanno. Sahitamme, asahitante. Pure vacanīyaṃ pacchā
avaca.\
Pacchāvacanīyaṃ pure avaca. Āciṇṇante1 viparāvattaṃ. Āropito te vādo.
Niggahītosi. Cara\
vādappamokkhāya. Nibbeṭhehi vā sace pahosī\' ti. Tesaṃ abhisaṅkhārā
appahīnā,\
tiracchānayoniyā ghaṭṭenti. Pettivisaye ghaṭṭenti. Manussaloke
ghaṭṭenti. Devaloke\
ghaṭṭenti. Gatiyā gatiṃ upapattiyā upapattiṃ paṭisandhiyā paṭisandhiṃ
bhavena bhavaṃ\
saṃsārena saṃsāraṃ vaṭṭena vaṭṭaṃ ghaṭṭenti saṃghaṭṭenti. Ghaṭṭentā2,
caranti3, vicaranti\
viharanti irīyanti vattenti pālenti yapenti yāpenti. Loketi apāyaloke
manussaloke devaloke\
khandhaloke āyatanaloketi. - \' Saññañca diṭṭhiñca \[PTS Page 209\]
\[\\q 209/\] ye\
aggahesuṃ te ghaṭṭayantā vicaranti loke. \'\
\
Tenāha bhagavā:\
\
Saññāvirattassa na santi ganthā2\
Paññāvimuttassa na santi mohā,\
Saññaṃ ca diṭṭhiṃ ca ye aggahesuṃ\
Te ghammayantā3 vicaranti4 loke.\
\
Māgandiyasuttaniddeso navamo.\
10\
Purābhedasuttaniddeso\
\
Atha purābhedasuttaniddeso vuccati:\
\
10 - 1\
Kathaṃdassī \[PTS Page 210\] \[\\q 210/\] kathaṃsīlo upasantoti
vuccati,\
Taṃ me gotama pabrūhi pucchito uttamaṃ naraṃ.\
\
1. Nibbedhehi - \[PTS\]. 2. Ghaṭṭentāti padaṃ - sīmu. 11 Machasaṃ.
Potthakesu na dissati. 3.\
Vadanti - sīmu 11 machasaṃ. 4. Ghaṭṭamānā - sīmu 11 machasaṃ.\
\
\[BJT Page 286\] \[\\x 286/\]\
Kathaṃdassī kathaṃsīlo upasantoti vuccatīti - \'kathaṃdassī\'ti kīdisena
dassanena\
samannāgato kiṃsaṇṭhitena kimpakārena kiṃpaṭibhāgenāti kathaṃdassī;
kathaṃsīloti\
kīdisena sīlena samannāgato kiṃsaṇṭhitena kimpakārena kimpaṭibhāgenāti
kathaṃdassī\
kathaṃsīlo. \'\
\
Upasantoti vuccatīti - santo upasanto vūpasanto nicchāto nibbuto
paṭippassaddhoti vuccati\
pavuccati kathiyati bhaṇīyati dīpiyati voharīyati; \'kathaṃdassī\'ti
adhipaññaṃ vuccati;\
\'kathaṃ sīlo\'ti adhisīlaṃ pucchati \' upasanto\'ti adhicittaṃ
pucchatīti - \'kathaṃdassī\
kathaṃsīlo upasantoti vuccati. \'\
\
Taṃ me gotama pabrūhīti - \' tanti\' yaṃ pucchāmi yaṃ yācāmi yaṃ
ajjhesāmi yaṃ pasādemi;\
gotamāti so nimmito buddhaṃ bhagavantaṃ gottena ālapati; pabrūhīti \[PTS
Page 211\] \[\\q\
211/\] brūhi ācikkha desehi paññapehi paṭṭhapehi vivara vibhaja
uttānīkarohi pakāsehīti\
- \' taṃ me gotama pabrūhi. \'\
\
Pucchito uttamaṃ naranti - \' pucchito\'ti puṭṭho pucchito yācito
ajjhesito pasādito; uttamaṃ\
naranti aggaṃ seṭṭhaṃ viseṭṭhaṃ pāmokkhaṃ uttamaṃ pavaraṃ naranti - \'
pucchito uttamaṃ\
naraṃ. \'\
\
Tenāha so nimmito:\
\"Kathaṃdassī kathaṃsīlo upasantoti vuccati,\
Taṃ me gotama pabrūhi pucchito uttamaṃ nara\"nti.\
\
10 - 2\
\
Vītataṇho purā bhedā (iti1 bhagavā) pubbamantamanissito,\
Vemajjhenūpasaṃkheyyo tassa natthi purekkhataṃ.\
\
Vītataṇho purā bhedāti - purā kāyassa bhedā purā attabhāvassa bhedā purā
kalebarassa\
nikkhepā purā jīvitindriyassa upacchedā, vītataṇho vigatataṇho
cattataṇho vantataṇho\
muttataṇho pahīnataṇho paṭinissaṭṭhataṇho vītarāgo vigatarāgo cattarāgo
vantarāgo\
muttarāgo pahīnarāgo paṭinissaṭṭharāgo, nicchāto nibbuto sītībhūto
sukhapaṭisaṃvedī\
brahmabhūtena attanā viharati.\
\
1. Purā bhedāti - syā. \[PTS\]\
\
\[BJT Page 288\] \[\\x 288/\]\
Bhagavāti gāravādhivacanaṃ; apica, bhaggarāgoti bhagavā; bhaggadosoti
bhagavā;\
bhaggamohoti bhagavā; bhaggadiṭṭhīti bhagavā; bhaggamānoti bhagavā;
bhaggakaṇṭakoti1\
bhagavā; bhaggakilesoti bhagavā; bhaji vibhaji paṭivibhaji
dhammaratananti bhagavā;\
bhavānaṃ antakaroti bhagavā; bhāvitakāyo bhāvitasīlo bhāvitacitto
bhāvitapaññoti bhagavā;\
bhaji vā bhagavā araññe \[PTS Page 212\] \[\\q 212/\] vanapatthāni
pantāni senāsanāni\
appasaddāni appanigghosāni vijanavātāni manussarāhaseyyāni
paṭisallānasāruppānīti\
bhagavā; bhāgī vā bhagavā
vīvarapiṇḍapātasenāsanagilānapaccayabhesajjaparikkhārānanti\
bhagavā; bhāgī vā bhagavā attharasassa dhammarasassa vimuttirasassa
adhisīlassa\
adhicittassa adhipaññāyāti bhagavā; bhāgī vā bhagavā catunnaṃ jhānānaṃ
catunnaṃ\
appamaññānaṃ catunnaṃ arūpasamāpattīnanti bhagavā; bhāgī vā bhagavā
aṭṭhannaṃ\
vimokkhānaṃ aṭṭhannaṃ abhibhāyatanānaṃ navannaṃ
anupubbavihārasamāpattīnanti\
bhagavā; bhāgī vā bhagavā dasannaṃ saññābhāvanānaṃ dasannaṃ
kasiṇasamāpattīnaṃ\
ānāpānasatisamādhissa asubhasamāpattiyāti bhagavā; bhāgī vā bhagavā
catunnaṃ\
satipaṭṭhānānaṃ catunnaṃ sammappadhānānaṃ catunnaṃ iddhipādānaṃ
pañcannaṃ\
indriyānaṃ pañcannaṃ balānaṃ sattannaṃ bojjhaṅgānaṃ ariyassa
aṭṭhaṅgikassa maggassāti\
bhagavā; bhāgī vā bhagavā dasannaṃ tathāgatabalānaṃ catunnaṃ
vesārajjānaṃ catunnaṃ\
paṭisambhidānaṃ channaṃ abhiññānaṃ channaṃ buddhadhammānanti bhagavā;
\'bhagavā\'ti\
netaṃ nāmaṃ mātarā kataṃ, na pitarā kataṃ, na bhātarā kataṃ, na
bhaginiyā kataṃ, na\
mittāmaccehi kataṃ, na ñātisālohitehi kataṃ, na samaṇabrāhmaṇehi kataṃ,
na devatāhi\
kataṃ, vimokkhantikametaṃ buddhānaṃ bhagavantānaṃ bodhiyā mūle saha\
sabbaññutañāṇassa paṭilābhā sacchikā paññatti yadidaṃ \'bhagavā\'ti -
\'vītataṇho purā bhedā\
iti2 bhagavā,\
\
Pubbamantamanissitoti - pubbanto vuccati atīto addhā; atītaṃ addhānaṃ
ārabbha taṇhā\
pahīnā hoti, diṭṭhi paṭinissaṭṭhā; taṇhāya pahīnattā diṭṭhiyā
paṭinissaṭṭhattā evampi\
pubbamantamanissito; athavā, \' evaṃrūpo ahosiṃ atītamaddhānanti \'
tattha nandiṃ na\
samannāneti \' evaṃvedano ahosiṃ, evaṃsañño ahosiṃ, evaṃsaṅkhāro \[PTS
Page 213\] \[\\q\
213/\] ahosiṃ, evaṃviññāṇo ahosiṃ atītamaddhānanti\' natthi nandiṃ na
samannāneti\
\'evampi - \' pubbamantamanissito\' athavā, \'iti me cakkhu ahosi
atītamaddhānaṃ, iti rūpāti\
tattha na chandarāgapaṭibaddhaṃ hoti viññāṇaṃ, na
chandarāgapaṭibaddhattā viññāṇassa\
na tadabhinandati, na tadabhinandanto evampi -
\'pubbamantamanissito\'iti me sotaṃ ahosi\
atītamaddhānaṃ, iti saddā\'ti iti, me ghānaṃ ahosi atītamaddhānaṃ, iti
gandhā\'ti, iti me jivhā\
ahosi atītamaddhānaṃ, iti dhammā\'ti tattha na chandarāgapaṭibaddhaṃ
hoti viññāṇaṃ. Na\
chandarāgapaṭibaddhattā viññāṇassa na tadabhinandati, na tadabhinandanto
evampi - \'\
pubbamantamanissito, \' athavā, yāna\'ssu tāni3 pubbe mātugāmena
saddhiṃ\
hasitalapitakīḷitāni, na tadassādeti, na taṃ nikāmeti; na ca tena vittiṃ
āpajjati, evampi\
\'pubbamantamanissito. \'\
\
1. Taṇhoti - machasaṃ. 2. Bhedāti - sīmu 1 machasaṃ \[PTS\] 3. Yāni tāni
- machasaṃ.\
\[BJT Page 290\] \[\\x 290/\]\
Vemajjhenupasaṃkheyyoti - \'vemajjhaṃ: vuccati paccuppanno addhā,
paccuppannaṃ\
addhānaṃ ārabbha taṇhā pahīnā hoti, diṭṭhi paṭinissaṭṭhā; taṇhāya
pahīnattā diṭṭhiyā\
paṭinissaṭṭhattā \'ratto\'ti nūpasaṃkheyyo, \'duṭṭho\'ti nūpasaṃkheyyo,
\'parāmaṭṭho\'ti\
nūpasaṃkheyyo, \' vikkhepagato\'ti nūpasaṃkheyyo, \' aniṭṭhaṃ gato: ti
nūpasaṃkheyyo,\
\'thāmagato\'ti nūpasaṃkheyyo: nerayikoti vā tiracchānayonikoti vā
pettivisayikoti vā\
manussoti vā devoti vā rūpīti \[PTS Page 214\] \[\\q 214/\] vā arūpīti
vā saññīti vā asaññīti\
vā nevasaññīnāsaññīti vā; so hetu natthi paccayo, natthi, kāraṇaṃ
natthi, yena saṅkhaṃ\
gaccheyyāti - \'vemajjhenupasaṅkheyyo. \'\
\
Tassa natthi purekkhatanti - \'tassā\'ti arahato khīṇāsavassa;
purakkhāroti dve purakkhārā:\
taṇhāpurekkhāro ca diṭṭhipurekkhāro ca, - pe -\
Ayaṃ diṭṭhipurekkhāro, tassa taṇhāpurekkhāro pahīno, diṭṭhipurekkhāro
paṭinissaṭṭho;\
taṇhāpurekkhārassa pahīnattā diṭṭhipurekkhārassa paṭinissaṭṭhattā na
taṇhaṃ vā diṭṭhiṃ\
vā purato katvā carati, na taṇhādhajo na taṇhāketu na taṇhādhipateyyo,
na diṭṭhidhajo na\
diṭṭhiketu na diṭṭhādhipateyyo, na taṇhāya vā diṭṭhiyā vā parivārito
carati; evampi - \'tassa\
natthi purekkhataṃ. \' Athavā, \'evaṃrūpo siyaṃ anāgatamaddhāna\'nti
tattha nandiṃ na\
samannāneti; 1 evampi - \'tassa natthi purekkhataṃ. \'Athavā, \'iti me
cakkhu2 siyā\
anāgatamaddhānaṃ, iti rūpā: ti appaṭiladdhassa paṭilābhāya cittaṃ na
paṇidahati; cetaso\
appanidhānappaccayā3 na tadabhinandati, na tadabhinandanto evampi
\'tassa natthi\
purekkhataṃ. \' Iti me sotaṃ siyā anāgatamaddhānaṃ, iti saddā\'ti -
\'iti me ghānaṃ siyā\
anāgatamaddhānaṃ, iti gandhā\'ti - \' iti me jivhā siyā
anāgatamaddhānaṃ, iti rasā\'ti - \'iti me\
kāyo siyā anāgatamaddhānaṃ, iti phoṭṭhabbā\'ti - \'iti me mano siyā
anāgatamaddhānaṃ, iti\
dhammā\'ti appaṭiladdhassa paṭilābhāya cittaṃ na paṇidahati; cetaso
appanidhānappaccayā\
na tadabhinandati; na tadabhinandanto; evampi - \' tassa natthi
purekkhataṃ. \' Athavā \'\
imināhaṃ \[PTS Page 215\] \[\\q 215/\] sīlena vā vatena4 vā tapena vā
brahmacariyena vā\
devo vā bhavissāmi devaññataro vā\'ti appaṭiladdhassa paṭilābhāya cittaṃ
na paṇidahati;\
cetaso appaṇidhānappaccayā na tadabhinandati, na tadabhinandanto evampi
- \'tassa natthi\
purekkhataṃ. \'\
\
Tenāha bhagavā:\
\" Vītataṇho purābhedā (iti bhagavā) pubbamantamanissito,\
Vemajjhenupasaṃkheyyo tassa natthi purekkhata\"nti.\
\
1. Samanvāgameti - \[PTS\] syā. 2. Cakkhuṃ - sīmu11 3. Apaṇidhānapaccayā
- sa 4. Vattena\
- \[PTS.\]\
\[BJT Page 292\] \[\\x 292/\]\
\
10 - 3\
Akkodhano asantāsī1 avikatthī akukkuco2\
Mantabhāṇī anuddhato sa ve vācāyato muni.\
\
Akkodhano asantāsīti - \'akkodhano\'ti hi kho3 vuttaṃ, apica, kodho tāva
vattabbo -\
dasahākārehi kodho jāyati \'anatthaṃ me acarī\'ti kodho jāyati.
\'Anatthamme caratī\'ti kodho\
jāyati. \'Anatthamme carissatī\'ti kodho jāyati. \'Piyassa me manāpassa
anatthaṃ acari,\
anatthaṃ carati, anatthaṃ carissatī\'ti kodho jāyati, \'appiyassa me
amanāpassa atthaṃ acari,\
atthaṃ carati, atthaṃ carissatī\'ti kodho jāyati. Aṭṭhāne vā pana kodho
jāyati. Yo evarūpo\
cittassa āghāto paṭighāto paṭighaṃ paṭivirodho kopo pakopo sampakopo
doso padoso\
sampadoso cittassa vyāpatti manopadoso kodho kujjhanā kujjhitattaṃ doso
dussanā\
dussitattaṃ vyāpatti vyāpajjanā vyāpajjitattaṃ virodho paṭivirodho
caṇḍikkaṃ asuropo4\
anattamanatā cittassa; ayaṃ vuccati kodho.\
\
Apica, \[PTS Page 216\] \[\\q 216/\] kodhassa adhimattaparittatā
veditabbā: atthi kañci\
kālaṃ5 kodho cittāvilakaraṇamatto hoti, na ca tāva mukhakulānavikulāno
hoti; atthi kañci\
kālaṃ kodho mukhakulānavikulānamatto hoti, na ca tāva hanusañcopano
hoti; atthi kañci\
kālaṃ kodho hanusañcopanamatto hoti, na ca tāva pharusavācānicchāraṇo
hoti; atthi kañci\
kālaṃ kodho pharusavācānicchāraṇamatto hoti, na ca tāva
disāvidisānuvilokano hoti; atthi\
kañci kālaṃ kodho disāvidisānuvilokanamatto hoti, na ca tāva
daṇḍasatthaparāmasano hoti;\
atthi kañci kālaṃ kodho daṇḍasatthaparāmasanamatto hoti, na ca tāva\
daṇḍasatthaabbhukkiraṇo hoti; atthi kañci kālaṃ kodho
daṇḍasatthaabbhukkiraṇamatto\
hoti, na ca tāva daṇḍasatthaabhinipātano hoti; atthi kañci kālaṃ kodho\
daṇḍasatthaabhinipātanamatto hoti, na ca tāva kinnavichinnakaraṇo6 hoti,
atthi kañci kālaṃ\
kodho chinnavichinnakaraṇamatto hoti, na ca tāva sambhañjanapaḷibhañjano
hoti; atthi\
kañci kālaṃ kodho sambhañjanapaḷibhañjanamatto hoti, na ca tāva
ṅgamaṅagāpakaḍḍhano\
hoti; atthi kañci kālaṃ kodho aṅgamaṅagāpakaḍḍhanamatto hoti, na ca tāva
jīvitā\
voropaṇo7 hoti; atthi kañci kālaṃ kodho jīvitā voropaṇamatto hoti, na ca
tāva\
sabbacāgapariccāgāya saṇṭhito hoti, yato kodho parapuggalaṃ ghātetvā
attānaṃ ghāteti,\
ettāvatā kodho paramussadagato paramavepullappatto hoti.\
\
1. Asantāpi - manupa. 2. Akukkucco - sīmu 11 3. Yaṃ hi kho - machasaṃ.
4. Assuropo -\
sīmu11 5. Kiñcākālaṃ - sa 6. Chiddavichiddakaraṇo - sa \[PTS\]
chinnāvicchinnakaraṇo -\
manupa 7. Jīvitapanāsano - syā. \[PTS\]\
\
\[BJT Page 294\] \[\\x 294/\]\
Yassa so kodho pahīno samucchinno vūpasanto paṭippassaddho \[PTS Page
217\] \[\\q 217/\]\
abhabbuppattiko ñāṇagginā daḍḍho, so vuccati \'akkodhano. \' Kodhassa
pahīnattā\
\'akkodhano. \' Kodhavatthussa pariññātattā \'akkodhano. \' Kodhahetussa
upacchinnattā\
\'akkodhano\'ti \'akkodhano, \' asantāsīti - idhekacco tāsī hoti uttāsī
parittāsī, so tasati uttasati\
parittasati bhāyati santāsaṃ āpajjati: kulaṃ vā na labhāmi, āvāsaṃ vā na
labhāmi, lābhaṃ vā\
na labhāmi, yasaṃ vā na labhāmi, pasaṃsaṃ vā na labhāmi, sukhaṃ vā na
labhāmi, cīvaraṃ\
vā na labhāmi, piṇḍapātaṃ vā na labhāmi, senāsanaṃ vā na labhāmi,\
gilānapaccayabhesajjaparikkhāraṃ vā na labhāmi gilānūpaṭṭhākaṃ1 vā na
labhāmi, a\
ppaññātombhīti2 tasati uttasati parittasati bhāyati santāsaṃ āpajjati.
Idha bhikkhu asantāsī\
hoti anuttāsī aparittāsī, so na tasati na uttasati na parittasati na
bhāyati na santāsaṃ āpajjati:\
kulaṃ vā na labhāmi, gaṇaṃ vā na labhāmi, āvāsaṃ vā na labhāmi, lābhaṃ
vā na labhāmi,\
yasaṃ vā na labhāmi. Pasaṃsaṃ vā na labhāmi. Sukhaṃ vā na labhāmi,
cīvaraṃ vā na\
labhāmi, piṇḍapātaṃ vā na labhāmi, senāsanaṃ vā na labhāmi,\
gilānapaccayabhesajjaparikkhāraṃ vā na labhāmi, gilānūpaṭṭhākaṃ vā na
labhāmi,\
appaññātomhīti na tasati na uttasati na parittasati na bhāyati na
santāsaṃ āpajjatīti \'\
akkodhano asantāsī. \'\
\
Avikatthī akukkucoti - \'idhekacco katthī hoti vikatthī, so katthati
vikatthati: ahamasmi\
sīlasampannoti vā vatasampannoti vā sīlabbatasampannoti vā, jātiyā vā
gottena vā\
kolaputtiyena vā vaṇṇapokkharatāya vā dhanena vā ajjhenena vā
kammāyatanena vā\
sippāyatanena vā vijjāṭṭhānena vā sutena vā paṭibhānena vā
aññataraññatarena vā\
vatthunā, uccākulā \[PTS Page 218\] \[\\q 218/\] pabbajitoti vā mahākulā
pabbajitoti vā\
mahābhogakulā pabbajitoti vā uḷārabhogakulā pabbajitoti vā, ñāto
yasassī\
sagahaṭṭhapabbajitānanti vā, lābhīmhi\
cīvarapiṇḍapātisenāsanagilānappaccayabhesajjaparikkhārānanti vā,
suttantikoti vā\
vinayadharoti vā dhammakathikoti vā, āraññikoti vā piṇḍapātikoti vā
paṃsukūlikoti vā\
tecīvarikoti vā sapadānacārikoti vā khalupacchābhattikoti vā nesajjikoti
vā yathāsanthatikoti\
vā, paṭhamassa jhānassa lābhīti vā tatiyassa jhānassa lābhīti vā
catutthassa jhānassa lābhīti\
vā, ākāsānañcāyatanasamāpattiyā viññāṇañcāyatanasamāpattiyā\
ākiñcaññāyatanasamāpattiyā nevasaññānāsaññāyatanasamāpattiyā lābhīti vā
katthati\
vikatthati. Evaṃ na katthati, na vikatthati; katthanā vikatthanā ārato
virato paṭivirato\
nikkhanto nissaṭo vippamutto visaññutto vimariyādīkatena cetasā
viharatīti \'avikatthī. \'\
\
1. Gilānupaṭṭhānaṃ - sīmu 11 2. Appapaññātomhīti - sīmu1\
\
\[BJT Page 296\] \[\\x 296/\]\
\
Akukkucoti - \'kukkucca\'nti hatthakukkuccampi kukkuccaṃ,
pādakukkuccampi kukkuccaṃ,\
hatthapādakukkuccampi kukkuccaṃ, \" akappiye kappiyasaññitā, kappiye
akappiyasaññitā,\
vikāle kālasaññitā, kāle vikālasaññitā, avajje vajjasaññitā. Vajje
avajjasaññitā. Yaṃ evarūpaṃ\
kukkuccaṃ kukkuccāyanā kukkuccāyitattaṃ, cetaso vippaṭisāro manovilekho,
idaṃ vuccati\
kukkuccaṃ\[a\".\] Apica dvīhi kāraṇehi uppajjati kukkuccaṃ cetaso
vippaṭisāro manovilekho:\
katattā ca akatattā ca. Kathaṃ katattā ca akatattā ca uppajjati
kukkuccaṃ cetaso vippaṭisāro\
manovilekho? \' Kataṃ me kāyaduccaritaṃ, akataṃ me kāyasucarita\'nti
uppajjati kukkuccaṃ\
cetaso vippaṭisāro manovilekho; \'kataṃ me vacīduccaritaṃ, akataṃ me
vacīsucarita\'nti\
uppajjati kukkuccaṃ cetaso vippaṭisāro manovilekho; kataṃ me
manoduccaritaṃ, akatamme\
manosucarita\'nti uppajjati kukkuccaṃ cetaso vippaṭisāro manovilekho;
\'kato me pāṇātipāto,\
akatā me pāṇātipātā veramaṇī\'ti uppajjati kukkuccaṃ cetaso vippaṭisāro
manovilekho,\
\'kataṃ adinnādānaṃ \[PTS Page 219\] \[\\q 219/\] akatā me adinnādānā
veramaṇī\'ti uppajjati\
kukkuccaṃ cetaso vippaṭisāro manovilekho; \'kato me. Kāmesu micchācāro
akatā me kāmesu\
micchācārā veramaṇī\'ti uppajjati kukkuccaṃ cetaso vippaṭisāro
manovilekho. \'Kato me\
musāvādo. Akatā me musāvādā veramaṇī\'ti - \'katā me pharusā vācā, akatā
me\
samphappalāpā veramaṇī\'ti - \'katā me abhijjhā, akatā me anabhijjhā\'ti
- \'kato me vyāpādo\
- akato me avyāpādo\'ti - \'katā me micchādiṭṭhi. Akatā me
sammādiṭṭhī\'ti uppajjati\
kukkuccaṃ cetaso vippaṭisāro manovilekho. Evaṃ katattā ca akatattā ca
uppajjati kukkuccaṃ\
cetaso vippaṭisāro manovilekho. Atha vā sīlesumhi na paripūrakārīti
uppajjati kukkuccaṃ\
cetaso vippaṭisāro manovilekho indriyesumhi aguttadvāroti - bhojane
amattaññūmhīti\
jāgariyaṃ ananuyuttomhīti na satisampajaññena samannāgatomhīti -
abhāvitā me cattāro\
satipaṭṭhānāti - abhāvitā me cattāro sammappadhānāti - abhāvitā me cattā
iddhipādāti -\
abhāvitāni me pañcindriyānīti abhāvitāni me pañcabalānīti - abhāvitā me
satta bojjhaṅgāti\
abhāvito1 me ariyo aṭṭhaṅgiko maggeti - dukkhaṃ me apariññātanti -
samudayo me\
appahīnoti, maggo me abhāvitoti - nirodho me asacchikatoti uppajjati,
kukkuccaṃ cetaso\
vippaṭisāro manovilekho. Yassetaṃ kukkuccaṃ pahīnaṃ samucchinnaṃ
vūpasantaṃ\
paṭippassaddhaṃ abhabbuppattikaṃ ñāṇagginā daḍḍhaṃ, so vuccati
akukkuccoti - avikatthī\
akukkuco.\
\
1. Abhāvitā - sīmu 11 2. Vibhaṅgappakaraṇa - jhānavibhaṅga.\
\
\[BJT Page 298\] \[\\x 298/\]\
\
Mantabhāṇī anuddhatoti - \'mantā\' vuccati paññā, yā paññā pajānanā -
amoho\
dhammavicayo sammādiṭṭhi\[a\]; mantāya pariggahetvā vācaṃ bhāsati,
bahumpi kathento\
bahumpi bhaṇanto bahumpi dīpayanto bahumpi voharanto dukkathitaṃ
dubhaṇitaṃ\
dullapitaṃ duruttaṃ dubbhāsitaṃ \[PTS Page 220\] \[\\q 220/\] vācaṃ na
bhāsatīti\
mantabhāṇī. Anuddhato - tattha katamaṃ uddhaccaṃ? Yaṃ cittassa uddhaccaṃ
avupasamo\
cetaso vikkhepo bhantattaṃ cittassa, idaṃ vuccati uddhaccaṃ. Yassetaṃ
pahīnaṃ\
samucchinnaṃ vūpasantaṃ paṭippassaddhaṃ abhabbuppattikaṃ ñāṇagginā
daḍḍhaṃ, so\
vuccati anuddhatoti - \'mantabhāṇī anuddhato\'.\
\
Sa ce vācāyato munīti - \'idha bhikkhu musāvādaṃ pahāya musāvādā
paṭivirato hoti.\
Saccavādī saccasandho theto paccayiko avisaṃvādako lokassa. Pisunaṃ
vācaṃ pahāya\
pisunāya vācāya paṭivirato hoti; ito sutvā na amutra akkhātā imesaṃ
bhedāya, amutra vā\
sutvā na imesaṃ akkhātā amūsaṃ bhedāya. Iti bhinnānaṃ vā sandhātā
sahitānaṃ vā\
anuppadātā samaggārāmo1 samaggarato samagganandī samaggakaraṇiṃ vācaṃ
bhāsitā hoti.\
Pharusaṃ vācaṃ pahāya pharusāya vācāya paṭivirato hoti, yā sā vācā neḷā
kaṇṇasukhā\
pemanīyā hadayaṅgamā porī bahujanakantā bahujanamanāpā, tathārūpiṃ vācaṃ
bhāsitā hoti.\
Samphappalāpaṃ pahāya samphappalāpā paṭivirato hoti, kālavādī bhūtavādī
atthavādī\
dhammavādī vicayavādī nidhānavatiṃ vācaṃ bhāsitā hoti, kālena sāpadesaṃ
pariyantavatiṃ\
atthasaṃhitaṃ. Catuhi vacīsucaritehi samannāgato catudosāpagataṃ vācaṃ
bhāsati,\
dvattiṃsāya tiracchānakathāya ārato assa virato paṭivirato nikkhanto
nissaṭo vippamutto\
visaññutto vimariyādīkatena cetasā viharati. Dasa kathavatthuni2
katheti, seyyathīdaṃ?\
Appicchakathaṃ katheti. Santuṭṭhikathaṃ katheti. Pavivekakathaṃ
asaṃsaggakathaṃ\
viriyārambhakathaṃ sīlakathaṃ samādhikathaṃ paññākathaṃ vimuttikathaṃ
\[PTS Page 221\]\
\[\\q 221/\] vimuttiñāṇadassanakathaṃ satipaṭṭhānakathaṃ
sammappadhānakathaṃ\
iddhipādakathaṃ indriyakathaṃ balakathaṃ bojjhaṅgakathaṃ maggakathaṃ
phalakathaṃ\
nibbānakathaṃ katheti; vācāya yato yatto pariyatto gutto gopito rakkhito
vūpasanto; munīti\
monaṃ vuccati ñaṇaṃ. Yā paññā pajānanā - pe - amoho dhammavicayo
sammādiṭṭhi \[a\] -\
pe - saṅgajālamaticca so munīti - sa ce vācāyato muni.\
\
Tenāha bhagavā:\
\
\" Akkodhano asantāsī avikatthī akukkuco,\
Mantabhāṇī anuddhato sa ce vācāyato munī\"ti.\
\
\[A.\] Dhammasaṅgaṇī - cittuppādakaṇḍa.\
1. Samaggarāmo - pu 2. Dasa vatthūni - \[PTS\]\
\
\[BJT Page 300\] \[\\x 300/\]\
\
10 - 4\
Nirāsatti anāgate atītaṃ nānusocati,\
Vivekadassī phassesu diṭṭhīsu ca na nīyati.\
\
Nirāsatti anāgateti \'āsatti\' vuccati taṇhā, yo rāgo sārāgo anunayo
anurodho nandi nandirāgo\
cittassa sārāgo icchā mucchā ajjhosānaṃ gedho paḷigedho5 saṅge paṅko ejā
māyā janikā\
sañjanikā sañjananī sibbanī jālinī saritā visattikā suttaṃ visaṭā
āyūhanī6 dutiyā paṇidhi\
bhavanetti vanaṃ vanatho santhavo sneho apekkhā paṭibandhu 7 āsā
āsiṃsanā āsiṃsitattaṃ,\
rūpāsā saddāsā gandhāsā rasāsā phoṭṭhabbāsā lābhāsā dhanāsā puttāsā
jīvitāsā, jappā\
pajappā abhijappā jappanā jappitattaṃ loluppaṃ loluppāyanā
loluppāyitattaṃ pucchañcikatā\
sādukamyatā, adhammarāgo visamalobho nikanti nikāmanā patthanā pihanā
sampatthanā,\
kāmataṇhā bhavataṇhā vibhavataṇhā rūpataṇhā arūpataṇhā nirodhataṇhā,
rūpataṇhā\
saddataṇhā gandhataṇhā rasataṇhā phoṭṭhabbataṇhā dhammataṇhā, ogho yogo
gantho\
upādānaṃ āvaraṇaṃ nīvaraṇaṃ chadanaṃ bandhanaṃ upakkileso anusayo
pariyuṭṭhānaṃ\
latā vevicchaṃ, dukkhamūlaṃ dukkhanidānaṃ dukkhappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
visamalobho\
akusalamūlaṃ \[a\], yassesā āsatti taṇhā pahīnā samucchinnā vūpasantā
paṭippassaddhā\
abhabbuppattikā ñāṇagginā daḍḍhāti. Evampi - \'nirāsatti anāgate. \'
Athavā, evaṃrūpo siyaṃ\
anāgatamaddhānanti tattha nandiṃ na samannāneti1, evaṃvedano siyaṃ -
evaṃsañño siyaṃ\
- evaṃsaṅkhāro siyaṃ - evaṃviññāṇo siyaṃ anāgatamaddhānanti tattha
nandiṃ na\
samannāneti, evampi nirāsatti anāgate; athavā, \'iti me cakkhuṃ siyā
anāgatamaddhānaṃ, iti\
rūpā\'ti appaṭiladdhassa paṭilābhāya cittaṃ na paṇidahati, cetaso
appaṇidhānappaccayā na\
tadabhinandati, na tadabhinandanto evampi nirāsatti anāgate; \'iti me
sotaṃ siyā\
anāgatamaddhānaṃ, iti saddā\'ti - \'iti me ghānaṃ siyā anāgatamaddhānaṃ,
iti gandhā\'ti - \' iti\
me jivhā siyā anāgatamaddhānaṃ, iti rasā\'ti - \'iti me kāyo siyā
anāgatamaddhānaṃ, iti\
phoṭṭhabbā\'ti - \'iti me mano siyā anāgatamaddhānaṃ, iti dhammā\'ti
appaṭiladdhassa\
paṭilābhāya cittaṃ na paṇidahati; cetaso appanidhānappaccayā \[PTS Page
222\] \[\\q 222/\]\
na tadabhinandati; na tadabhinandanto; evampi - \' tassa natthi
purekkhataṃ. \' Athavā \'\
imināhaṃ sīlena vā vatena4 vā tapena vā brahmacariyena vā devo vā
bhavissāmi\
devaññataro vā\'ti appaṭiladdhassa paṭilābhāya cittaṃ na paṇidahati;
appaṇidhānappaccayā\
na tadabhinandati, na tadabhinandanto evampi - \' nirāsatti \'.\
\
Atītaṃ nānusocatīti - vipariṇataṃ vā vatthuṃ na socati, vipariṇatasmiṃ
vā vatthusmiṃ na\
socati; cakkhuṃ me vipariṇatanti na socati, sotaṃ me - ghānaṃ me - jivhā
me - kāyo me -\
rūpā me - saddā me - gandhā me - rasā me - phoṭṭhabbā me - kulaṃ me -
gaṇo me - āvāso\
me - lābho me - yaso me - pasaṃsā me - sukhaṃ me - cīvaraṃ me -
piṇḍapāto me -\
senāsanaṃ me - gilānapaccayabhesajjaparikkhāro me mātā me - pitā me -
bhātā me - bhaginī\
me putto me - dhītā me - mittā me - amaccā2 me - ñātakā me - sālohitā me
vipariṇatāti na\
socati. Na kilamati. Na paridevati. Na urattāḷiṃ kandati. Na sammohaṃ
āpajjatīti - \'atītaṃ\
nānusocati. \'\
\
\[A.\] Dhammasaṅgaṇi - cittuppādakaṇḍa.\
1. Samanvāgameti - \[PTS\] 2. Mittāmaccā - \[PTS.\]\
\
\[BJT Page 302\] \[\\x 302/\]\
Vivekadassī phassesūti - \'phasso\'ti cakkhusamphasso sotasamphasso
ghānasamphasso\
jivhāsamphasso kāyasamphasso manosamphasso adhivacanasamphasso
paṭighasamphasso\
sukhavedanīyo phasso dukkhavedanīyo phasso adukkhamasukhavedanīyo
phasso. Kusalo\
phasso akusalo phasso abyākato phasso kāmāvacaro phasso rūpāvacaro
phasso arūpāvacaro\
phasso suññato phasso animitto phasso appaṇihito phasso lokiyo phasso
lokuttaro phasso\
atīto phasso anāgato phasso paccuppanno phasso, yo evarūpo phasso
phusanā samphusanā\
samphusitattaṃ. Ayaṃ vuccati phasso.\
\
Vivekadassī phassesūti - cakkhusamphassaṃ vivittaṃ passati attena vā
attaniyena vā niccena\
vā dhuvena vā sassatena vā avipariṇāmadhammena vā, sotasamphassaṃ
vivittaṃ \[PTS Page\
223\] \[\\q 223/\] passati - ghānasamphassaṃ vicittaṃ passati -
jivhāsamphassaṃ vivittaṃ\
passati kāyasamphassaṃ vivittaṃ passati - manosamphassaṃ vivittaṃ
passati -\
adhivacanasamphassaṃ vivittaṃ passati paṭighasamphassaṃ vivittaṃ passati
-\
sukhavedanīyaṃ phassaṃ1 dukkhavedanīyaṃ phassaṃ1 -
adukkhamasukhavedanīyaṃ\
phassaṃ1 - kusalaṃ phassaṃ akusalaṃ phassaṃ avyākataṃ phassaṃ -
kāmāvacaraṃ phassaṃ\
- rūpāvacaraṃ phassaṃ arūpāvacaraṃ phassaṃ - lokiyaṃ phassaṃ\* vivittaṃ
passa ti attena vā\
attaniyena vā niccena vā dhuvena vā sassatena vā avipariṇāmadhammena;
athavā atītaṃ\
phassaṃ anāgatehi ca 2 paccuppannehi ca phassehi vivittaṃ passati,
anāgataṃ phassaṃ\
atītehi ca anāgatehi3 na phassehi vivittaṃ passati; athavā, ye te phassā
ariyā anāsavā\
lokuttarā suññatāpaṭisaññuttā, te phasse vivitte passati rāgena dosena
mohena kodhena\
upanāhena makkhena paḷāsena issāya macchariyena māyāya sāṭheyyena
thambhena\
sārambhena mānena atimānena madena pamādena sabbakilesehi
sabbaduccaritehi\
sabbadarathehi sabbasantāpehi sabbakusalābhisaṅkhārehi vivitte passatīti
- \'vivekadassī\
phassesu\'.\
\
Diṭṭhīsu ca na nīyatīti - tassa dvāsaṭṭhi diṭṭhigatāni pahīnāti
samucchinnāni vūpasantāni\
paṭippassaddhāni abhabbuppattikāni ñāṇagginā daḍḍhāni, so diṭṭhiyā na
yāyati na nīyati\
na vuyhati na saṃharīyati napi taṃ diṭṭhigataṃ sārato pacceti na
paccāgacchatīti - \' diṭṭhīsu\
ca na nīyati. \'\
\
Tenāha bhagavā:\
\"Nirāsatti \[PTS Page 224\] \[\\q 224/\] anāgate atītaṃ nānusocati,\
Vivekadassī phassesu diṭṭhīsu ca na nīyatī\"ti.\
\
10 - 5\
Patilīno akuhako apihālu amaccharī,\
Appagabbho ajeguccho pesuneyye ca no yuto.\
\
1. Samphassaṃ - \[PTS.\] Syā. 2. Anāgatehi ca phassehi - \[PTS.\] Syā.
3. Paccuppannehi -\
sīmu11\
\* \'Lokuttaraṃ phassa\'nti pāṭho syāma - \[PTS.\] Potthakesu dissate.\
\
\[BJT Page 304\] \[\\x 304/\]\
Patilīno akuhanoti - \'patilīno\'ti rāgassa pahīnattā patilīno dosassa -
mohassa pahīnattā\
patilīno; kodhassa - upanāhassa - makkhassa - paḷāsassa - issāya -
macchariyassa - māyāya\
- sāṭheyyassa thambhassa - sārambhassa mānassa - atimānassa - madassa -
pamādassa -\
sabbakilesānaṃ - sabbaduccaritānaṃ - sabbadarathānaṃ - sabbapariḷāhānaṃ
-\
sabbasantāpānaṃ - sabbākusalābhisaṅkhārānaṃ pahīnattā patilīno1 vuttaṃ
hetaṃ bhagavatā:\
\'kathañca bhikkhave bhikkhu patilīno 1 hoti? Imassa bhikkhave bhikkhuno
asmimāno\
pahīno hoti ucchinnamūlo tālāvatthukato anabhāvakato āyatiṃ
anuppādadhammo. Evaṃ kho\
bhikkhave bhikkhū patilīno hotī\"ti \[a \'\] patilīno.\
\
\' Akuhakoti2 - tīṇi kuhanavatthūni: paccayapaṭisedhanasaṅkhātaṃ3
kuhanavatthu, 4\
iriyāpathasaṅkhātaṃ kuhanavatthu, sāmantajappanasaṅkhātaṃ kuhanavatthu.\
\
Katamaṃ paccayapaṭisedhanasaṅkhātaṃ3 kuhanavatthu\" idha gahapatikā
bhikkhuṃ\
nimantenti chivarapiṇḍapātasenāsanagilānapaccayabhesajjaparikkhārehi. So
pāpiccho\
icchāpakato atthiko
cīvarapiṇḍapātasenāsanagilānapaccayabhesajjaparikkhārānaṃ\
bhiyyokamyataṃ upādāya cīvaraṃ paccakkhāti piṇḍapātaṃ paccakkhāti.
Senāsanaṃ\
paccakkhāti. Gilānapaccayabhesajjaparikkhāraṃ paccakkhāti. So evamāha:
kiṃ samaṇassa\
mahagghena cīvarena? Etaṃ sāruppaṃ - yaṃ samaṇo susānā vā saṅkārakūṭā vā
pāpaṇikā vā\
nantakāni uccinitvā saṅghāṭiṃ dhāreyya. Kiṃ samaṇassa mahagghena
piṇḍapātena? \[PTS\
Page 225\] \[\\q 225/\] etaṃ sāruppaṃ - yaṃ samaṇo uñchācariyāya
piṇḍayālopena jīvikaṃ\
kappeyya. Kiṃ samaṇassa mahagghena senāsanena? Etaṃ sāruppaṃ - yaṃ
samaṇo\
rukkhamūliko vā assa sosāniko vā abbhokāsiko vā. Kiṃ samaṇassa
mahagghena\
gilānapaccayabhesajjaparikkhārena? Etaṃ sāruppaṃ - yaṃ samaṇo
pūtimuttena vā\
harītakīkhaṇḍena vā osadhaṃ kareyyāti. Tadupādāya lūkhaṃ cīvaraṃ
dhāreti. Lūkhaṃ\
piṇḍapātaṃ paribhuñjati. Lūkhaṃ senāsanaṃ paṭisevati. Lūkhaṃ\
gilānapaccayabhesajjaparikkhāraṃ paṭisevati. Tamenaṃ gahapatikā evaṃ
jānanti, ayaṃ\
samaṇo appiccho santuṭṭho pavivitto asaṃsaṭṭho āraddhaviriyo
dhutavādo\'ti bhiyyo bhiyyo\
nimantenti cīvarapiṇḍapātasenāsanagilānapaccayabhesajjaparikkhārehi. So
evamāha:\
\"tiṇṇaṃ sammukhībhāvā saddho kulaputto bahuṃ puññaṃ pasavati: saddhāya\
sammukhībhāvā saddho kulaputto bahuṃ puññaṃ pasavati. Deyyadhammassa\
sammukhībhāvā saddho kulaputto bahuṃ puññaṃ pasavati. Dakkhiṇeyyānaṃ\
sammukhībhāvā saddho kulaputto bahuṃ puññaṃ pasavati. Tumhākaṃ cevāyaṃ
saddhā\
atthi, deyyadhammo ca saṃvijjati. Ahañca paṭiggāhako. Sacehaṃ na
paṭiggahessāmi, evaṃ\
tumhe puññena paribāhirā bhavissatha5. Na mayhaṃ iminā attho. Apica,
tumhākaṃ yeva\
anukampāya paṭigaṇhāmī\"ti. Tadupādāya bahumpi cīvaraṃ paṭigaṇhāti.
Bahumpi\
piṇḍapātaṃ paṭigaṇhāti. Bahumpi senāsanaṃ paṭigaṇhāti. Bahumpi\
gilānapaccayabhesajjaparikkhāraṃ paṭigaṇhāti. Yā evarūpā bhākuṭitā
bhākuṭiyaṃ kuhanā\
kuhāyanā kuhitattaṃ, idaṃ paccayapaṭisedhanasaṅkhātaṃ kuhanavatthu.\
\
1. Paṭilino - machasaṃ. 2 Akuhaṇo - manupa 3. Paccayapaṭisevanasaṅkhātaṃ
- sīmu 11\
manupa\
4. Kuhanavatthuṃ sīmu 11\
\[A.\] Catukkaṅguttara - cakkavagga. 5. Bhavissanti - sīmu11\
\
\[BJT Page 306\] \[\\x 306/\]\
\
Katamaṃ iriyāpathasaṅkhātaṃ kuhanavatthu? Idhekacco pāpiccho
icchāpakato\
sambhāvanādhippāyo \'evaṃ maṃ jano sambhāvessatī\'ti gamanaṃ saṇṭhapeti.
hānaṃ \[PTS\
Page 226\] \[\\q 226/\] saṇṭhapeti. Nisajjaṃ saṇṭhapeti. Sayanaṃ
saṇṭhapeti. Paṇidhāya\
gacchati. Paṇidhāya tiṭṭhati. Paṇidhāya nisīdati. Paṇidhāya seyyaṃ
kappeti. Samāhito viya\
gacchati. Samāhito viya tiṭṭhati. Samāhito viya nisīdati. Samāhito viya
seyyaṃ kappeti.\
Āpāthakajjhāyī ca hoti. 1 Yā evarūpā iriyāpathassa aṭṭhapanā2 ṭhapanā
saṇṭhapanā\
bhākuṭitā bhākuṭiyaṃ kuhanā kuhāyanā kuhitattaṃ, idaṃ
iriyāpathasaṅkhātaṃ kuhanavatthu.\
\
Katamaṃ sāmantajappanasaṅkhātaṃ kuhanavatthu? Idhekacco pāpiccho
icchāpakato\
sambhavanādhippāyo \'evaṃ ma; jano sambhāvessatī\'ti3
ariyadhammasannissitaṃ vācaṃ\
bhāsati\' \'yo evarūpaṃ cīvaraṃ dhāreti, so samaṇo mahasakkho\'ti
bhaṇati. \'Yo evarūpaṃ\
pattaṃ dhāreti, lohathālakaṃ dhāreti, dhammakarakaṃ4 dhāreti
parissāvanaṃ dhāreti,\
kuñcikaṃ dhāreti, upāhanaṃ dhāreti, kāyabandhanaṃ dhāreti, āyogaṃ
dhāreti, so samaṇo\
mahesakkho\'ti bhaṇati. \'Yassa evarūpo upajjhāyo so samaṇo
mahesakkho\'ti bhaṇati. \'Yassa\
evarūpo ācariyo, evarūpā samānupajjhāyakā, samānācariyakā, evarūpā mittā
sandiṭṭhā\
sambhattā sahāyā, so samaṇo mahesakkho\'ti bhaṇati. \'Yo evarūpe vihāre
vasati, so samaṇo\
mahesakkho\'ti bhaṇati. Yo evarūpe aḍḍhayoge vasati, pāsāde vasati,
hammiye vasati,\
guhāyaṃ vasati, leṇe vasati, kuṭiyā vasati, kūṭāgāre vasati, aṭṭe
vasati, māle vasati,\
uddaṇḍe vasati, upaṭṭhānasālāyaṃ vasati, maṇḍape vasati, rukkhamūle
vasati, so samaṇo\
mahesakkho\'ti bhaṇati. Athavā, korañjikakorañjiko bhākuṭikabhākuṭiko
kuhakakuhako\
lapakalapako, mukhasambhāvito \'ayaṃ samaṇo imāsaṃ evarūpānaṃ santānaṃ\
vihārasamāpattīnaṃ lābhī\'ti5 tādisaṃ gambhīraṃ gūḷhaṃ6 nipuṇaṃ
paṭicchannaṃ lokuttaraṃ\
\[PTS Page 227\] \[\\q 227/\] lokuttaraṃ suññatāpaṭisaṃyuttaṃ kathaṃ
katheti. Yā evarūpā\
bhākuṭitā bhākuṭiyaṃ kuhanā kuhāyanā kuhitattaṃ. Idaṃ vuccati
sāmantajappanasaṅkhātaṃ\
kuhanavatthu.\
\
Yassimāni tīṇi kuhanavatthūni pahīnāni samucchinnāni vūpasantāni
paṭippassaddhāni\
abhabbuppattikāni ñāṇagginā daḍḍhāni, so vuccati akuhakoti - patilīno
akuhako. \'\
\
1. Āpāthakajjhāyī ca - machasaṃ syā \[PTS\] mu11 2. Āṭhapanā - \[PTS\]
ṭhapanā, āṭhapanā\
machasaṃ 3. Sambhāvissatīti - \[PTS\] 4. Dhammakaraṇaṃ - machasaṃ. 5.
Lābhī - \[PTS\] 6.\
Guyhaṃ - \[PTS\]\
\[BJT Page 308\] \[\\x 308/\]\
\
Apihālu amaccharīti - \'pihā\' vuccati taṇhā, yo rāgo sārāgo - pe -\
Yassesā pihā taṇhā pahīnā samucchinnā vūpasantā paṭippassaddhā
abhabbuppattikā\
ñāṇagginā daḍḍhā, so vuccati apihālu; so rūpe na piheti. Sadde gandhe
rase phoṭṭhabbe,\
kulaṃ gaṇaṃ āvāsaṃ lābhaṃ yasaṃ pasaṃsaṃ sukhaṃ, cīvaraṃ piṇḍapātaṃ
senāsanaṃ\
gilānapaccayabhesajjaparikkhāraṃ kāmadhātuṃ rūpadhātuṃ arūpadhātuṃ,
kāmabhavaṃ\
rūpabhavaṃ arūpabhavaṃ saññābhavaṃ asaññābhavaṃ nevasaññānāsaññābhavaṃ\
ekavokārabhavaṃ catuvokārabhavaṃ pañcavokārabhavaṃ, atītaṃ anāgataṃ
paccuppannaṃ,\
diṭṭhasutamutaviññātabbe dhamme na piheti na icchati na sādiyati na
pattheti\
nābhijappatīti - apihālu; amaccharīti pañca macchariyāni:
āvāsamacchariyaṃ\
kulamacchariyaṃ vaṇṇamacchariyaṃ lābhamacchariyaṃ dhammamacchariyaṃ,
\[a\] yaṃ\
evarūpaṃ macchariyaṃ 1 maccharāyanā maccharāyitattaṃ vevicchaṃ
kadariyaṃ\
kaṭukañcukatā2 aggahitattaṃ cittassa, idaṃ vuccati macchariyaṃ. Apica,\
khandhamacchariyampi macchariyaṃ, dhātumacchariyampi macchariyaṃ,\
āyatanamacchariyampi macchariyaṃ, gāho, idaṃ vuccati macchariyaṃ.
Yassetaṃ macchariyaṃ\
pahīnaṃ samucchinnaṃ vūpasantaṃ paṭippassaddhaṃ abhabbuppattikaṃ
ñāṇagginā\
daḍḍhaṃ, so vuccati amaccharīti - apihālu amaccharī.\
\
Appagabbho \[PTS Page 228\] \[\\q 228/\] ajegucchoti - \'pāgabbhiya\'nti
tīṇi pāgabbhiyāni:\
kāyikaṃ pāgabbhiyaṃ vācasikaṃ pāgabbhiyaṃ cetasikaṃ pāgabbhiyaṃ. Katamaṃ
kāyikaṃ\
pāgabbhiyaṃ? Idhekacco saṅghagatopi kāyikaṃ pāgabbhiyaṃ dasseti.
Gaṇagatopi kāyikaṃ\
pāgabbhiyaṃ dasseti. Bhojanasālāyampi kāyikaṃ pāgabbhiyaṃ dasseti.
Jantāgharepi kāyikaṃ\
pāgabbhiyaṃ dasseti. Udakatitthepi kāyikaṃ pāgabbhiyaṃ dasseti.
Antaragharaṃ pavisantopi\
kāyikaṃ pāgabbhiyaṃ dasseti. Antaragharaṃ paviṭṭhopi kāyikaṃ pāgabbhiyaṃ
dasseti.\
\
Kathaṃ saṅghagato kāyikaṃ pāgabbhiyaṃ dasseti? Idhekacco saṅghagato
acittīkārakato there\
bhikkhū ghaṭṭayantopi tiṭṭhati. Ghaṭṭayantopi nisīdati. Puratopi
tiṭṭhati. Puratopi nisīdati.\
Uccepi āsane nisīdati. Sasīsaṃ pārupitvāpi nisīdati. hitakopi bhaṇati.
Bāhāvikkhepako pi\
bhaṇati. Evaṃ saṅghagato kāyikaṃ pāgabbhiyaṃ dasseti.\
\
Kathaṃ gaṇagato kāyikaṃ pāgabbhiyaṃ dasseti? Idhekacco gaṇagato
acittikārakato therānaṃ\
bhikkhūnaṃ anupāhanānaṃ caṅkamantānaṃ saupāhano caṅkamati. Nīce caṅkame\
caṅkamantānaṃ ucce caṅkame caṅkamati. Chamāya3 caṅkamantānaṃ caṅkame
caṅkamati,\
ghaṭṭayantopi tiṭṭhati. Ghaṭṭayantopi nisīdati. Puratopi tiṭṭhati.
Puratopi nisīdati. Uccepi\
āsane nisīdati. Sasīsaṃ pārupitvāpi nisīdati. hitakopi bhaṇati.
Bāhāvikkhepakopi bhaṇati.\
Evaṃ gaṇagato kāyikaṃ pāgabbhiyaṃ dasseti.\
\
\[A.\] Khuddakavatthuvibhaṅga.\
1. Maccheraṃ - machasaṃ 2. Kaṭukañcakatā - \[PTS\] 3. Chamāyaṃ. \[PTS\]
syā.\
\
\[BJT Page 310\] \[\\x 310/\]\
Kathaṃ bhojanasālāyaṃ kāyikaṃ pāgabbhiyaṃ dasseti. ? Idhekacco
bhojanasālāyaṃ\
acittikārakato there bhikkhū anupakhajja nisīdati. Navepi bhikkhū
āsanena paṭibāhati.\
Ghaṭṭayantopi tiṭṭhati. Ghaṭṭayantopi nisīdati. Puratopi tiṭṭhati.
Puratopi nisīdati. Uccepi\
āsane nisīdati. Sasīsaṃ pārupitvāpi nisīdati. hitakopi bhaṇati.
Bāhāvikkhepakopi bhaṇati.\
Evaṃ bhojanasālāyaṃ kāyikaṃ pāgabbhiyaṃ dasseti.\
\
Kathaṃ \[PTS Page 229\] \[\\q 229/\] jantāghare kāyikaṃ pāgabbhiyaṃ
dasseti? Idhekacco\
jantāghare acittikārakato there bhikkhū ghaṭṭayantopi tiṭṭhati
ghaṭṭayantopi nisīdati.\
Puratopi tiṭṭhati. Puratopi nisīdati. Uccepi āsane nisīdati. Anāpucchāpi
kaṭṭhaṃ pakkhipati.\
Anāpucchā pi dvāraṃ1 pidahati. Bāhāvikkhepakopi bhaṇati. Evaṃ jantāghare
kāyikaṃ\
pāgabbhiyaṃ dasseti.\
\
Kathaṃ udakatitthe kāyikaṃ pāgabbhiyaṃ dasseti? Idhekacco udakatitthe
acittīkārakato there\
bhikkhū ghaṭṭayantopi otarati. Puratopi otarati. Ghaṭṭayantopi
nahāyati2. Puratopi\
nahāyati. Uparitopi nahāyati. Ghaṭṭayantopi uttarati. Puratopi uttarati.
Uparitopi uttarati.\
Evaṃ udakatitthe kāyikaṃ pāgabbhiyaṃ dasseti.\
\
Kathaṃ antaragharaṃ pavisanto kāyikaṃ pāgabbhiyaṃ dasseti? Idhekacco
antaragharaṃ\
pavisanto acittikārakato there bhikkhū ghaṭṭayantopi gacchati. Puratopi
gacchati.\
Vokkammāpi therānaṃ bhikkhūnaṃ purato purato3 gacchati. Evaṃ
antaragharaṃ pavisantopi\
kāyikaṃ pāgabbhiyaṃ dasseti.\
\
Kathaṃ antaragharaṃ paviṭṭho kāyikaṃ pāgabbhiyaṃ dasseti? Idhekacco
antaragharaṃ\
paviṭṭho \'na pavisatha4 bhante\'ti vuccamāno pavisati. \'Na tiṭṭhatha
bhante\'ti vuccamāno\
tiṭṭhati. \'Na nisīdatha bhante\'ti vuccamāno nisīdati. Anokāsampi
pavisati. Anokāsepi\
tiṭṭhati. Anokāsepi nisīdati. Yāni tānipi honti kulānaṃ ovarakāni
gūḷhāni ca paṭicchannāni\
ca, yattha kulitthiyo kuladhītaro5 kulasuṇhāyo kulakumārikāyo nisīdanti,
tatthapi sahasā\
pavisati. Kumārakassapi siraṃ parāmasati. Evaṃ antaragharaṃ paviṭṭho
kāyikaṃ\
pāgabbhiyaṃ dasseti.\
\
Katamaṃ \[PTS Page 230\] \[\\q 230/\] vācasikaṃ pāgabbhiyaṃ? Idhekacco
saṅghagatopi\
vācasikaṃ pāgabbhiyaṃ dasseti. Gaṇagatopi vācasikaṃ pāgabbhiyaṃ dasseti.
Antaragharaṃ\
paviṭṭhopi vācasikaṃ pāgabbhiyaṃ dasseti.\
\
Kathaṃ saṅghagatopi vācasikaṃ pāgabbhiyaṃ dasseti? Idhekacco saṅghagato
acittīkārakato\
there bhikkhū anāpucchā vā anajjhiṭṭho vā dhammaṃ bhaṇati. Pañhaṃ
vissajjeti\
pātimokkhaṃ uddisati. hitakopi bhaṇati. Bāhāvikkhepakopi bhaṇati. Evaṃ
saṅghagato\
vācasikaṃ pāgabbhiyaṃ dasseti.\
\
1. Ākulitoyaṃ pāṭho - machasaṃ. \[PTS.\] Potthakesu, 2. Nahāyati -
machasaṃ. 3. Purato - \[PTS.\
4.\] Pavisa - machasaṃ. Syā. \[PTS. 5.\] Kuladhītāyo - sīmu 11.\
\
\[BJT Page 312\] \[\\x 312/\]\
\
Kathaṃ gaṇagato vācasikaṃ pāgabbhiyaṃ dasseti? Idhekacco gaṇagato
acittikārakato there\
bhikkhū anāpucchā vā anajjhiṭṭho vā ārāmagatānaṃ bhikkhūnaṃ dhammaṃ
bhaṇati. Pañhaṃ\
vissajjeti. hitakopi bhaṇati. Bāhāvikkhepakopi bhaṇati. Ārāmagatānaṃ
bhikkhūṇīnaṃ\
upāsakānaṃ upāsikānaṃ dhammaṃ bhaṇati. Pañhaṃ vissajjeti. hitakopi
bhaṇati.\
Bāhāvikkhepakopi bhaṇati. Evaṃ gaṇagato vācasikaṃ pāgabbhiyaṃ dasseti.\
\
Kathaṃ antaragharaṃ paviṭṭho vācasikaṃ pāgabbhiyaṃ dasseti? Idhekacco
antaragharaṃ\
paviṭṭho itthiṃ vā kumāriṃ vā evamāha: \'itthaṃnāme, itthaṃgotte, kiṃ
atthi? Yāgu atthi?\
Bhattaṃ atthi? Khādanīyaṃ atthi? Kiṃ pivissāma? Kiṃ bhuñjissāma? Kiṃ
khādissāma, ? Kiṃ\
vā atthi, ? Kiṃ vā me dassathā\'ti vippalapati. \*Evaṃ antaragharaṃ
paviṭṭho vācasikaṃ\
pāgabbhiyaṃ dasseti. Idaṃ vācasikaṃ pāgabbhiyaṃ.\
\
Katamaṃ cetasikaṃ pāgabbhiyaṃ? Idhekacco na uccākulā pabbajito samāno
uccākulā\
pabbajitena saddhiṃ sadisaṃ attānaṃ dahati cittena. Na mahākulā
pabbajito samāno\
mahākulā pabbajitena saddhiṃ sadisaṃ attānaṃ dahati cittena, na
mahābhogakulā pabbajito\
samāno mahābhogakulā pabbajitena saddhiṃ sadisaṃ attānaṃ dahati cittena,
\[PTS Page 231\]\
\[\\q 231/\] na uḷārabhogakulā pabbajito samāno - na suttantiko samāno
suttantikena\
saddhiṃ sadisaṃ attānaṃ dahati cittena. Na vinayadharo samāno - na
dhammakathiko\
samāno - na āraññiko samāno - na piṇḍapātiko samāno - na paṃsukūliko
samāno - na\
tecīvariko samāno - na sapadānacāriko samāno - na khalupacchābhattiko
samāno - na\
nesajjiko samāno - na yathāsanthatiko samāno - na paṭhamassa jhānassa
lābhī samāno\
paṭhamassa jhānassa lābhinā saddhiṃ sadisaṃ attānaṃ dahati cittena. Na
uḷārabhogakulā\
pabbajito samāno uccākulā pabbajitena saddhiṃ sadisaṃ attānaṃ dahati
cittena na mahākulā\
pabbajitena samāno - na suttantiko samāno suttantikena saddhiṃ sadisaṃ
attānaṃ dahati\
cittena. Na vinayadharo pabbajitena saddhiṃ sadisaṃ attānaṃ dahati
cittena, na mahākulā\
pabbajito samāno na dhammakathiko samāno mahākulā pabbajitena saddhiṃ
sadisaṃ\
attānaṃ dahati cittena, na āraññiko pabbajito samāno uccākulā
pabbajitena saddhiṃ sadisaṃ\
attānaṃ dahati cittena, na mahākulā pabbajito samāno mahākulā
pabbajitena saddhiṃ\
sadisaṃ attānaṃ dahati cittena, na piṇḍapātiko pabbajitena samāno
uccākulā pabbajitena\
saddhiṃ sadisaṃ attānaṃ dahati cittena, na paṃsukūliko pabbajito samāno
mahābhogakulā\
pabbajitena saddhiṃ sadisaṃ attānaṃ dahati cittena, na tecīvariko
pabbajito samāno - na\
uccākulā pabbajitena saddhiṃ sadisaṃ attānaṃ dahati cittena, na
tecīvariko pabbajito samāno\
uccākulā pabbajitena saddhiṃ sadisaṃ attānaṃ dahati cittena, na
sapadānacāriko pabbajitena\
samāno uccākulā pabbajitena saddhiṃ sadisaṃ attānaṃ dahati cittena, na
khalupacchābhattiko\
pabbajito samāno uccākulā pabbajitena saddhiṃ sadisaṃ attānaṃ dahati
cittena, na nesajjiko\
pabbajito samāno uccākulā pabbajitena saddhiṃ sadisaṃ attānaṃ dahati
cittena, na\
yathāsanthatiko pabbajitena samāno uccākulā pabbajitena saddhiṃ sadisaṃ
attānaṃ dahati\
cittena, na nevasaññānāsaññāyatanasamāpattiyā lābhī samāno - na\
nevasaññānāsaññāyatanasamāpattiyā lābhī samāno
nevasaññānāsaññāyatanasamāpattiyā\
lābhinā saddhiṃ sadisaṃ attānaṃ dahati cittena. Idaṃ cetasikaṃ
pāgabbhiyaṃ.\
\
Yassimāni tīṇi pāgabbhiyāni pahīnāni samucchinnāni vupasantāni.
Paṭippassaddhāni\
abhabbuppattikāni ñāṇagginā daḍḍhāni, so vuccati appagabbhoti - \'
appagabbho. \'\
\
\* Yā evarūpā - pe - lālappitattaṃ itipi machasaṃ \[PTS\] potthakesu
dissati. Taṃ pana\
paridevaniddese desitaṃ idha na yujjatīti maññe.\
\
\[BJT Page 314\] \[\\x 314/\]\
Ajegucchoti - atthi puggalo jeguccho. Atthi ajeguccho. Katamo ca puggalo
jeguccho?\
Idhekacco puggalo dussīlo hoti pāpadhammo asucisaṅkassarasamācāro\
paṭicchannakammanto assamaṇo samaṇapaṭiñño abrahmacārī brahmacārī
paṭiñño\
antopūti avassuto kasambujāto. Ayaṃ vuccati puggalo jeguccho. Athavā,
kodhano hoti\
upāyāsabahulo appampi vutto samāno abhisajjati kuppati vyāpajjati
patitthīyati, kopañca\
dosañca appaccayañca pātukaroti. Ayaṃ vuccati puggalo jeguccho. Athavā,
kodhano hoti\
upanāhī, \* makkhī hoti paḷāsī, issukī hoti maccharī, saṭho hoti māyāvī,
thaddho hoti\
atimānī, pāpiccho hoti micchādiṭṭhi, sandiṭṭhiparāmāsī hoti ādhānagāhī
duppaṭinissaggī;\
ayaṃ vuccati puggalo jeguccho.\
\
Katamo ca puggalo ajeguccho? Idha bhikkhu sīlavā hoti,
pātimokkhasaṃvarasaṃvuto\
viharati, ācāragocarasampanno \[PTS Page 232\] \[\\q 232/\] aṇumattesu
vajjesu\
bhayadassāvī, samādāya sikkhati sikkhāpadesu. Ayaṃ vuccati puggalo
ajeguccho. Athavā,\
akkodhano hoti anupāyāsabahulo, bahumpi vutto samāno nābhisajjati na
kuppati na\
vyāpajjati na patitthīyati, na kopañca dosañca appaccayañca pātukaroti.
Ayaṃ vuccati\
puggalo ajeguccho. Athavā, akkodhano hoti anupanāhī, \* amakkhī hoti
apaḷāsī, anussukī\
hoti amaccharī, asaṭho hoti amāyāvī, athaddho hoti anatimānī, na
pāpiccho hoti, na\
micchādiṭṭhi, asandiṭṭhiparāmāsī hoti anādhānagāhī suppaṭinissaggī. Ayaṃ
vuccati\
puggalo ajeguccho. Sabbe bālaputhujjanā jegucchā. Puthujjanakalyāṇakaṃ
upādāya aṭṭha\
ariyapuggalā 1 ajegucchāti - appagabbho ajeguccho.\
\
Pesuneyye ca no yutoti - \'pesuñña\'nti idhekacco pisunavāco2 hoti: ito
sutvā amutra akkhātā\
imesaṃ bhedāya; amutra vā sutvā imesaṃ akkhātā amūsaṃ bhedāya; iti
samaggānaṃ vā\
bhettā bhinnānaṃ vā anuppadātā vaggārāmo vaggarato, vagganandī
vaggakaraṇiṃ vācaṃ\
bhāsitā hoti. Idaṃ vuccati pesuññaṃ.\
\
\*Syāma. \[PTS.\] Potthakesu \'hoti\' saddo sabbapadehi yojito.\
1. Sabbo kalyāṇaputhujjanaṃ upādāya ariyapuggalo, \[PTS\] 2. Pisuṇavāco
- machasaṃ, sīmu.\
11\
\[BJT Page 316\] \[\\x 316/\]\
Apica. Dvīhi kāraṇehi pesuññaṃ upasaṃharati: piyakamyatāya vā
bhedādhippāyo vā.\
Kathaṃ piyakamyatāya pesuññaṃ upasaṃharati? \'Imassa piyo bhavissāmi,
manāpo\
bhavissāmi, vissāsiko bhavissāmi, abbhantariko bhavissāmi, suhadayo
bhavissāmī\'ti evaṃ\
piyakamyatāya pesuññaṃ upasaṃharati. Kathaṃ bhedādhippāyo pesuññaṃ
upasaṃharati?\
\'Kathaṃ ime nānā assu, vinā assu, vaggā assu, dvedhā assu, dvejjhā
assu, dve pakkhā assu,\
bhijjeyyuṃ na samāgaccheyyuṃ, dukkhaṃ aphāsuṃ vihareyyu\'nti evaṃ \[PTS
Page 233\] \[\\q\
233/\] bhedādhippāyo pesuññaṃ upasaṃharati. . Yassetaṃ pesuññaṃ pahīnaṃ\
samucchinnaṃ vūpasantaṃ paṭippassaddhaṃ abhabbuppattikaṃ ñāṇagginā
daḍḍhaṃ, so\
pesuññe no1 yuto na yutto nappayutto na samāyuttoti - \'pesuneyye ca yo
yuto. 8\
\
Tenāha bhagavā:\
\"Patilīno akuhako apihālu amaccharī,\
Appagabbho ajeguccho pesuneyye ca no yuto\'ti.\
\
10 - 6\
Sātiyesu anassāvī atimāne ca no yuto,\
Saṇho ca paṭibhānavā na saddho na virajjati.\
\
Sātiyesu anassāvīti - \' sātiyā\' vuccanti pañca kāmaguṇā. Kiṃ kāraṇā
sātiyā vuccanti pañca\
kāmaguṇā? Yebhuyyena devamanussā pañca kāmaguṇe icchanti sādiyanti
patthayanti\
pihayanti abhijappanti. Taṅkāraṇā sātiyā vuccanti pañca kāmaguṇā. Yesaṃ
esā sātiyā taṇhā\
appahīnā, tesaṃ cakkhuto rūpataṇhā savati āsavati2 sandati pavattati.
Sotato saddataṇhā\
savati āsavati sandati pavattati. Ghānato gandhataṇhā savati āsavati
sandati pavattati.\
Jivhāto rasataṇhā savati āsavati sandati pavattati. Kāyato
phoṭṭhabbataṇhā, savati āsavati\
sandati pavattati. Manato dhammataṇhā savati āsavati2 sandati pavattati.
Yesaṃ esā sātiyā\
taṇhā pahīnā samucchinnā vūpasantā paṭippassaddhā abhabbuppattikā
ñāṇagginā daḍḍhā;\
tesaṃ cakkhuto rūpataṇhā na savati nāsavati3 na sandati nappavattati.
Sotato saddataṇhā na\
savati nāsavati na sandati na pavattatīti. Ghānato gandhataṇhā na savati
nāsavati na\
sandati na pavattatīti. \'Sātiyesu anassāvī. \'\
\
1. Pesuññena - sīmu. 11. 2. Assavati - sa. Manupa - pasavati \[PTS\]. 3.
Nāssavati - manupa.\
Napasavati \[PTS.\]\
\
\[BJT Page 318\] \[\\x 318/\]\
\
Atimāne ca no yutoti - katamo atimāno? Idhekacco paraṃ atimaññati jātiyā
vā gottena vā\
kolaputtiyena vā vaṇṇapokkharatāya. Vā dhanena vā ajjhenena vā
kammāyatanena vā\
sippāyatanena vā vijjaṭṭhānena vā sutena vā paṭibhānena vā
aññataraññatarena vā\
vatthunā. Yo evarūpo māno maññanā maññitattaṃ unnati unnamo dhajo
sampaggāho\
ketukamyatā cittassa, \[PTS Page 234\] \[\\q 234/\] ayaṃ vuccati
atimāno. Yasseso atimāno\
pahīno samucchinno vūpasanto paṭippassaddho abhabbuppattiko ñāṇagginā
daḍḍho, so\
atimāne ca no yuto na yutto nappayutto na samāyuttoti \' atimāne ca no
yuto. \'\
\
Saṇho ca paṭibhānavāti - \'saṇho \'ti saṇhena kāyakammena samannāgatoti
saṇho; saṇhena\
vacīkammena samannāgatoti saṇho; saṇhena manokammena samannāgatoti
saṇho;\
saṇhehi satipaṭṭhānehi samannāgatoti saṇho; saṇhehi sammappadhānehi
saṇhehi\
iddhipādehi - saṇhehi indriyehi - saṇhehi balehi saṇhehi bojjhaṅgehi
samannāgatoti saṇho;\
saṇhena ariyena aṭṭhaṅgikena maggena samannāgatoti saṇho; paṭibhānavāti
- tayo\
paṭibhānavanto: pariyattipaṭibhānavā paripucchāpaṭibhānavā
adhigamapaṭibhānavā.\
Katamo pariyattipaṭibhānavā? Idhekaccassa pakatiyāpi pariyāputaṃ hoti
suttaṃ geyyaṃ\
veyyākaraṇaṃ gāthaṃ udānaṃ itivuttakaṃ jātakaṃ abbhutadhammaṃ vedallaṃ;
tassa\
pariyattiṃ nissāya paṭibhāti1. Ayaṃ pariyattipaṭibhānavā. Katamo
paripucchāpaṭibhānavā?\
Idhekacco paripucchitā2 hoti attatthe ca ñāyatthe ca lakkhaṇe ca kāraṇe
ca ṭhānāṭhāne ca,\
tassa taṃ paripucchaṃ nissāya paṭibhāti. Ayaṃ paripucchāpaṭibhānavā.
Katamo\
adhigamapaṭibhānavā? Idhekaccassa adhigatā honti cattāro satipaṭṭhānā
cattāro\
sammappadhānā cattāro iddhipādā pañcindriyāni pañca balāni
sattabojjhaṅgā ariyo\
aṭṭhaṅgiko maggo cattāro ariyamaggā cattāri sāmaññaphalāni catasso
paṭisambhidāyo cha\
abhiññāyo; tassa attho ñāto. Dhammo ñāto. Nirutti ñātā. Atthe ñāte attho
paṭibhāti. 1 \[PTS\
Page 235\] \[\\q 235/\] dhamme ñāte dhammo paṭibhāti1 niruttiyā ñātāya
nirutti paṭibhāti1\
imesu tīsu ñāṇesu ñāṇaṃ paṭibhānapaṭisambhidā. Imāya
paṭibhānapaṭisambhidāya upeto\
samupeto upāgato samupāgato upapanno samupapanno samannāgato. So
vuccati\
paṭibhānavā. Yassa pariyatti natthi, paripucchā natthi, adhigamo natthi,
kiṃ tassa\
paṭibhāyissatīti - \' saṇho ca paṭibhānavā. . .\
\
1. Paṭibhāyati - sīmu 11 machasaṃ \[PTS\]. 2. Paripucchitaṃ sīmu 11.
Paripucchikatā -\
manupa.\
\
\[BJT Page 320\] \[\\x 320/\]\
\
Na saddho na virajjatīti - \' na saddho\'ti sāmaṃ sayaṃ abhiññātaṃ
attapaccakkhaṃ dhammaṃ\
na kassaci saddahati. Aññassa samaṇassa vā brāhmaṇassa vā devassa vā
mārassa vā\
brahmuno vā. \' Sabbe saṅkhārā aniccā\'ti sāmaṃ sayaṃ abhiññātaṃ
attapaccakkhaṃ dhammaṃ\
na kassaci saddahati. Aññassa samaṇassa vā brāhmaṇassa vā devassa vā
mārassa vā\
brahmuno vā. \'Sabbe saṅkhārā aniccā\'ti sāmaṃ sayaṃ abhiññātaṃ
attapaccakkhaṃ dhammaṃ\
na kassaci saddahati. Aññassa samaṇassa vā brāhmaṇassa vā devassa vā
mārassa vā\
brahmuno vā. \' Sabbe dhammā anattā\'ti sāmaṃ sayaṃ abhiññātaṃ
attapaccakkhaṃ dhammaṃ\
na kassaci saddahati. Aññassa samaṇassa vā brāhmaṇassa vā devassa vā
mārassa vā\
brahmuno vā. Avijjāpaccayā saṅkhārā\'ti sāmaṃ sayaṃ abhiññātaṃ
attapaccakkhaṃ dhammaṃ\
na kassaci saddahati. Aññassa samaṇassa vā brāhmaṇassa vā devassa vā
mārassa vā\
brahmuno vā. Jātipaccayā jarāmaraṇa\'nti sāmaṃ sayaṃ abhiññātaṃ
attapaccakkhaṃ\
dhammaṃ na kassaci saddahati. Aññassa samaṇassa vā brāhmaṇassa vā
devassa vā mārassa\
vā brahmuno vā. Avijjānirodhā saṅkhāranirodho\'ti sāmaṃ sayaṃ abhiññātaṃ
attapaccakkhaṃ\
dhammaṃ na kassaci saddahati. Aññassa samaṇassa vā brāhmaṇassa vā
devassa vā mārassa\
vā brahmuno vā. \'Jātinirodhā jarāmaraṇanirodho\'ti sāmaṃ sayaṃ
abhiññātaṃ attapaccakkhaṃ\
dhammaṃ na kassaci saddahati. Aññassa samaṇassa vā brāhmaṇassa vā
devassa vā mārassa\
vā brahmuno vā. \'Idaṃ dukkha\'nti sāmaṃ sayaṃ abhiññātaṃ attapaccakkhaṃ
dhammaṃ na\
kassaci saddahati. Aññassa samaṇassa vā brāhmaṇassa vā devassa vā
mārassa vā\
brahmuno vā. \'Ayaṃ dukkhanirodhagāminī paṭipadā\'ti \'ime āsavā\'ti
sāmaṃ sayaṃ\
abhiññātaṃ attapaccakkhaṃ dhammaṃ na kassaci saddahati. Aññassa
samaṇassa vā\
brāhmaṇassa vā devassa vā mārassa vā brahmuno vā. \'Ayaṃ
āsavanirodhagāminīpaṭipadā\'ti\
\'ime dhammā abhiññeyyā\'ti sāmaṃ sayaṃ abhiññātaṃ attapaccakkhaṃ
dhammaṃ na kassaci\
saddahati. Aññassa samaṇassa vā brāhmaṇassa vā devassa vā mārassa vā
brahmuno vā.\
\'Ime dhammā sacchikātabbā\'ti sāmaṃ sayaṃ sayamabhiññātaṃ
attapaccakkhaṃ dhammaṃ na\
kassaci saddahati. Aññassa samaṇassa vā brāhmaṇassa vā devassa vā
mārassa vā\
brahmuno vā. Channaṃ phassāyatanānaṃ samudayañca atthaṃgamañca
assādañca\
ādīnavañca nissaraṇañca. Pañcannaṃ upādānakkhandhānaṃ samudayañca sāmaṃ
sayaṃ\
abhiññātaṃ attapaccakkhaṃ dhammaṃ na kassaci saddahati. Aññassa
samaṇassa vā\
brāhmaṇassa vā devassa vā mārassa vā brahmuno vā. Catunnaṃ mahābhūtānaṃ\
samudayañca atthaṃgamañca assādañca ādīnavañca nissaraṇañca sāmaṃ
sayamabhiññātaṃ\
sāmaṃ sayaṃ abhiññātaṃ attapaccakkhaṃ dhammaṃ na kassaci saddahati.
Aññassa\
samaṇassa vā brāhmaṇassa vā devassa vā mārassa vā brahmuno vā. Yaṃ
kiñci\
samudayadhammaṃ sabbaṃ taṃ nirodhadhammanti sāmaṃ sayaṃ sayamabhiññātaṃ\
attapaccakkhaṃ dhammaṃ na kassaci saddahati. Aññassa samaṇassa \[PTS
Page 236\] \[\\q\
236/\] vā brāhmaṇassa vā devassa vā mārassa vā brahmuno vā. Vuttaṃ hetaṃ
bhagavatā:\
\
\" Saddahasi tvaṃ sāriputta saddhindriyaṃ bhāvitaṃ bahulīkataṃ
amatogadhaṃ hoti\
amataparāyanaṃ amatapariyosānaṃ? Viriyindriyaṃ - satindriyaṃ -
samādhindriyaṃ -\
paññindriyaṃ bhāvitaṃ bahulīkataṃ amatogadhaṃ hoti amataparāyanaṃ
amatapariyosāna\'nti.\
Na khvāhaṃ ettha bhante bhagavato saddhāya gacchāmi. Saddhindriyaṃ -
viriyindriyaṃ -\
satindriyaṃ - samādhindriyaṃ paññindriyaṃ bhāvitaṃ bahulīkataṃ
amatogadhaṃ hoti\
amataparāyanaṃ amatapariyosānanti yesaṃ nu etaṃ bhante aññātaṃ assa
adiṭṭhaṃ aviditaṃ\
asacchikataṃ aphassitaṃ paññāya; te tattha paresaṃ saddhāya gaccheyyuṃ:
saddhindriyaṃ\
bhāvitaṃ bahulīkataṃ amatogadhaṃ hoti amataparāyanaṃ amatapariyosānaṃ,
viriyindriyaṃ\
- satindriyaṃ - samādhindriyaṃ - paññindriyaṃ bhāvitaṃ bahulīkataṃ
amatogadhaṃ hoti\
amataparāyanaṃ amatapariyosānanti. Yesañca kho etaṃ bhante ñātaṃ diṭṭhaṃ
viditaṃ\
sacchikataṃ phassitaṃ paññāya nikkhaṅkhā te tattha nibbicikicchā:
saddhindriyaṃ bhāvitaṃ\
bahulīkataṃ amatogadhaṃ hoti amataparāyanaṃ amatapariyosānaṃ
viriyindriyaṃ -\
satindriyaṃ - samādhindriyaṃ - paññindriyaṃ bhāvitaṃ bahulīkataṃ
amatogadhaṃ hoti\
amataparāyanaṃ amatapariyosānanti. Mayhañca kho etaṃ bhante ñātaṃ
diṭṭhaṃ viditaṃ\
sacchikataṃ phassitaṃ paññāya. Nikkaṅkhohaṃ tattha nibbicikiccho:
saddhindriyaṃ\
viriyindriyaṃ - satindriyaṃ - samādhindriyaṃ paññindriyaṃ bhāvitaṃ
bahulīkataṃ\
amatogadhaṃ hoti amataparāyanaṃ amatapariyosānanti. Sādhu sādhu
sāriputta, yesaṃ hetaṃ\
sāriputta, aññātaṃ assa adiṭṭhaṃ aviditaṃ asacchikataṃ aphassitaṃ
paññāya, te tattha paresaṃ\
saddhāya gaccheyyuṃ. . Saddhindriyaṃ viriyindriyaṃ - satindriyaṃ -
samādhindriyaṃ\
paññindriyaṃ \[PTS Page 237\] \[\\q 237/\] bhāvitaṃ bahulīkataṃ
amatogadhaṃ hoti\
amataparāyanaṃ amatapariyosānanti. \[A\]\
1. Saddhahati \[PTS a.\] Saṃyuttanikāya - indriyasaṃyutta.\
\[BJT Page 322\] \[\\x 322/\]\
\
1. Assaddho akataññū ca sandhicchedo ca yo naro,\
Hatāvakāso vantāso sa ce uttamaporiso \"ti. \[A\]\
\
Na virajjatīti - sabbe bālaputhujjanā rajjanti, puthujjanakalyāṇakaṃ1
upādāya satta sekhā\
virajjanti; arahā neva rajjati no virajjati. Viratto2 so khayā rāgassa
vītarāgattā khayā dosassa\
vītadosattā khayā mohassa vītamohattā; so vutthavāso ciṇṇacaraṇo - pe -\
Jātimaraṇasaṃsāro natthi tassa punabbhavoti \'na saddho na virajjati.
\'\
\
Tenāha bhagavā:\
\"Sātiyesu anassāvī atimāne ca no yuto,\
Saṇho ca paṭibhānavā na saddho na virajjatī\"ti.\
10 - 7\
Lābhakamyā na sikkhati alābhe ca na kuppati,\
Aviruddho ca taṇhāya rase ca nānugijjhati.\
\
Lābhakamyā na sikkhati alābhe ca na kuppatīti - kathaṃ lābhakamyā
sikkhati? \" Idha\
bhikkhu bhikkhuṃ passati lābhiṃ\
cirepiṇḍapātasenāsanagilānapaccayabhesajjaparikkhārānaṃ; tassa evaṃ hoti
\'kena nu kho\
ayamāyasmā lābhī
cīvarapiṇḍapātasenāsanagilānapaccayabhesajjaparikkhārāna\'nti. Tassa\
evaṃ hoti: \' ayaṃ kho āyasmā suttantiko. Tenāyamāyasmā lābhī\
cīvarapiṇḍapātasenāsanagilānapaccayabhejjaparikkhārāna\'nti. So
lābhahetu lābhapaccayā\
lābhakāraṇā lābhābhinibbattiyā lābhaṃ paripācento suttantaṃ
pariyāpuṇāti. Evampi\
lābhakamyā sikkhati. Athavā, \[PTS Page 238\] \[\\q 238/\] bhikkhu
bhikkhuṃ passati lābhiṃ\
cīvarapiṇḍapātasenāsanagilānapaccabhesajjaparikkhārānaṃ. Tassa evaṃ
hoti: \'kena nu kho\
ayamāyasmā lābhi
cīvarapiṇḍapātasenāsanagilānapaccayabhesajjaparikkhārāna\'nti. Tassa\
evaṃ hoti: \'ayaṃ kho āyasmā vinayadharo tenāyamāyasmā lābhī\
cīvarapiṇḍapātasenāsanagilānapaccayabhejjaparikkhārāna\'nti. So
lābhahetu lābhapaccayā\
lābhakāraṇā lābhābhinibbattiyā lābhaṃ paripācento vinayadharo
pariyāpuṇāti. Evampi\
lābhakamyā sikkhati. Athavā, bhikkhu bhikkhuṃ passati lābhiṃ\
cīvarapiṇḍapātasenāsanagilānapaccabhesajjaparikkhārānaṃ. Tassa evaṃ
hoti: \'kena nu kho\
ayamāyasmā lābhi
cīvarapiṇḍapātasenāsanagilānapaccayabhesajjaparikkhārāna\'nti. Tassa\
evaṃ hoti: \'ayaṃ kho āyasmā dhammakathiko3, tenāyamāyasmā lābhī\
cīvarapiṇḍapātasenāsanagilānapaccayabhejjaparikkhārāna\'nti. So
lābhahetu lābhapaccayā\
lābhakāraṇā lābhābhinibbattiyā lābhaṃ paripācento abhidhammaṃ
pariyāpuṇāti. Evampi\
lābhakamyā sikkhati. Athavā, bhikkhu bhikkhuṃ passati lābhiṃ\
cīvarapiṇḍapātasenāsanagilānapaccabhesajjaparikkhārānaṃ. Tassa evaṃ
hoti: \'kena nu kho\
ayamāyasmā lābhi
cīvarapiṇḍapātasenāsanagilānapaccayabhesajjaparikkhārāna\'nti. Tassa\
evaṃ hoti: \'ayaṃ kho āyasmā āraññiko - piṇḍapātiko - paṃsukūliko -
yathāsanthatiko.\
Tenāyamāyasmā lābhi
cīvarapiṇḍapātasenāsanagilānapaccayabhesajjaparikkhārāna\'nti. So\
lābhahetu lābhapaccayā lābhakāraṇā lābhābhinibbattiyā lābhaṃ paripācento
āraññiko hoti.\
Piṇḍapātiko hoti. Paṃsukūliko hoti. Tecīvariko hoti. Sapadānacāriko
hoti.\
Khalupacchābhattiko hoti. Nesajjiko hoti. Yathāsanthatiko hoti. Evampi
lābhakamyā sikkhati.\
\
\[A.\] Dhammapada - arahantavagga.\
1. Kalyāṇaputhujjanaṃ - syā \[PTS\]. 2. Virato - \[PTS\]. 3.
Ābhidhammiko - syā \[PTS\]\
\[BJT Page 324\] \[\\x 324/\]\
\
Kathaṃ na lābhakamyā sikkhati? Idha bhikkhu na lābhahetu na lābhapaccayā
na\
lābhakāraṇā na lābhābhinibbattiyā na lābhaṃ paripācento yāvadeva
attadamathāya\
attasamathāya attaparinibbāpanatthāya suttantaṃ pariyāpuṇāti. Vinayaṃ
pariyāpuṇāti\
abhidhammaṃ pariyāpuṇāti. Evampi na lābhakamyā sikkhati. Athavā, bhikkhu
na lābhahetu\
na lābhapaccayā na lābhakāraṇā na lābhābhinibbattiyā na lābhaṃ
paripācento yāvadeva\
appicchaṃ yeva nissāya santuṭṭhiññeva2 nissāya sallekhaññeva nissāya
pavivekaññeva\
nissāya idamatthitaññeva2 nissāya āraññiko hoti piṇḍapātiko hoti.
Paṃsukūliko hoti.\
Tecīvariko hoti. Sapadānacāriko hoti. Khalupacchābhattiko hoti.
Nesajjiko hoti.\
Yathāsanthatiko hoti. Evampi na lābhakamyā sikkhatīti - lābhakamyā na
sikkhati.\
\
Alābhe \[PTS Page 239\] \[\\q 239/\] ca na kuppatīti - kathaṃ alābhe
kuppati? Idhekacco\
kulaṃ vā na labhāmi, gaṇaṃ vā na labhāmi, āvāsaṃ vā na labhāmi, lābhaṃ
vā na labhāmi,\
yasaṃ vā na labhāmi, pasaṃsaṃ vā na labhāmi, sukhaṃ vā na labhāmi,
cīvaraṃ vā na\
labhāmi, piṇḍapātaṃ vā na labhāmi, senāsanaṃ vā na labhāmi,\
gilānapaccayabhesajjaparikkhāraṃ vā na labhāmi, gilānupaṭṭhākaṃ vā na
labhāmi,\
appaññātomhīti kuppati vyāpajjati patitthīyati3 kopañca dosañca
appaccayañca pātukaroti.\
Evaṃ alābhe kuppati. Kathaṃ alābhe na kuppati? Idha bhikkhu kulaṃ vā na
labhāmi, gaṇaṃ\
vā na labhāmi āvāsaṃ vā na labhāmi, lābhaṃ vā na labhāmi, yasaṃ vā na
labhāmi, pasaṃsaṃ\
vā na labhāmi, sukhaṃ vā na labhāmi, cīvaraṃ vā na labhāmi, piṇḍapātaṃ
vā na labhāmi,\
senāsanaṃ vā na labhāmi, gilānapaccayabhesajjaparikkhāraṃ vā na labhāmi,
gilānupaṭṭhākaṃ\
vā na labhāmi, appaññātomhīti na kuppati na vyāpajjati na patitthīyati3
na kopañca\
dosañca appaccayañca pātukaroti. Evaṃ alābhe ca na kuppatīti -
lābhakamyā na sikkhati\
alābhe ca na kuppati.\
Mi,\
\
Aviruddho ca taṇhāya rase ca nānugijjhatīti - \' viruddho\'ti yo
cittassa āghāto paṭighāto\
paṭighaṃ paṭivirodho kopo pakopo sampakopo doso padoso sampadoso
cittassa byāpatti\
manopadoso kodho kujjhanā kujjhitattaṃ doso dussanā dussitattaṃ byāpatti
byāpajjanā\
byāpajjitattaṃ virodho paṭivirodho caṇḍikkaṃ asuropo4 anattamanatā
cittassa \[a.\] Ayaṃ\
vuccati virodho. Yasseso virodho pahīno samucchinno vūpasanto
paṭippassaddho\
abhabbuppattiko ñāṇagginā daḍḍho. So vuccati aviruddho. Taṇhāti \[PTS
Page 240\] \[\\q\
240/\] rūpataṇhā saddataṇhā gandhataṇhā rasataṇhā phoṭṭhabbataṇhā
dhammataṇhā.\
Rasoti mūlaraso khandharaso tacaraso pattaraso puppharaso phalaraso,
ambilaṃ madhuraṃ\
tittakaṃ5 kaṭukaṃ loṇikaṃ khārikaṃ lapilaṃ6kasāvo sāduṃ asāduṃ7 sītaṃ
uṇhaṃ; santeke\
samaṇabrāhmaṇā rasagiddhā, te jivhaggena rasaggāni pariyesantā
āhiṇḍanti. Te ambilaṃ\
labhitvā anambilaṃ pariyesanti. Anambilaṃ labhitvā ambilaṃ. Pariyesanti.
Madhuraṃ\
labhitvā amadhuraṃ pariyesanti. Amadhuraṃ labhitvā madhuraṃ pariyesanti
tittakaṃ\
labhitvā atittakaṃ pariyesanti. Atittakaṃ labhitvā tittakaṃ pariyesanti.
Kaṭukaṃ labhitvā\
akaṭukaṃ pariyesanti. Akaṭukaṃ labhitvā kaṭukaṃ pariyesanti. Loṇikaṃ
labhitvā aloṇikaṃ\
pariyesanti. Aloṇikaṃ labhitvā loṇikaṃ pariyesanti.\
\
1. Santuṭṭhameva - sa 2. Idamatthikataññeva - sīmu11. 3. Patiṭṭhiyati -
syā. \[PTS - \]\
patiṭṭhiyati - machasaṃ 4. Assuropo - sīmu 11. 5. Tittikaṃ - \[PTS\]. 6.
Labila - machasaṃ.\
Lambilaṃ - \[PTS\]. 7. Sādu asādu - machasaṃ.\
\[A.\] Dhammasaṅgaṇi - nikkhepakaṇḍa.\
\
\[BJT Page 326\] \[\\x 326/\]\
Khārikaṃ labhitvā akhārikaṃ pariyesanti. Akhārikaṃ labhitvā khārikaṃ
pariyesanti. Lapilaṃ1\
labhitvā kasāvaṃ pariyesanti. Kasāvaṃ labhitvā lapilaṃ pariyesanti.
Sāduṃ labhitvā asāduṃ\
pariyesanti. Asāduṃ labhitvā sāduṃ pariyesanti. Sītaṃ labhitvā uṇhaṃ
pariyesanti. Uṇhaṃ\
labhitvā sītaṃ pariyesanti. Te yaṃ yaṃ labhitvā tena tena 2 na
santussanti. Aparāparaṃ\
pariyesanti. Manāpikesu rasesu rattā giddhā gathitā mucchitā ajjhopannā
laggā laggitā\
paḷibuddhā. Yassesā3 rasataṇhā pahīnā samucchinnā vūpasantā
paṭippassaddhā\
abhabbuppattikā ñāṇagginā daḍḍhā. So paṭisaṅkhā yoniso āhāraṃ āhāreti:
neva davāya na\
madāya na maṇḍanāya na vibhūsanāya, yāvadeva imassa kāyassa ṭhitiyā
yāpanāya\
vihiṃsūparatiyā brahmacariyānuggahāya, iti purāṇañca vedanaṃ
paṭihaṅkhāmi4 navañca\
vedanaṃ na uppādessāmi. Yātrā ca me bhavissati anavajjatā ca phāsuvihāro
ca. Yathā \[PTS\
Page 241\] \[\\q 241/\] vaṇaṃ5 ālimpeyya yāvadeva ropaṇatthāya; yathā vā
pana akkhaṃ\
abbhañjeyya6 yāvadeva bhārassa nittharaṇatthāya; yathā vā pana
puttamaṃsaṃ āhāraṃ\
āhareyya yāvadeva kantārassa nittharaṇatthāya; evameva bhikkhu
paṭisaṅkhā yoniso āhāraṃ\
āhāreti, \' neva davāya na madāya na maṇḍanāya na vibhūsanāya, yāvadeva
imassa kāyassa\
ṭhitiyā yāpanāya vihiṃsūparatiyā brahmacariyānuggahāya. Iti purāṇañca
vedanaṃ\
paṭihaṅkhāmi navañca vedanaṃ na uppādessāmi yātrā na me bhavissati
anavajjatā ca\
phāsuvihāro cā\'ti. Rasataṇhaṃ pajahati vinodeti byantīkaroti anabhāvaṃ
gameti.\
Rasataṇhāya ārato assa virato paṭivirato nikkhanto nissaṭo vippamutto
visaññutto\
vimariyādikatena7 cetasā viharatīti - \' aviruddho ca taṇhāya rase ca
nānugijjhati. \'\
\
Tenāha bhagavā:\
\
Lābhakamyā na sikkhati alābhe ca na kuppati,\
Aviruddho ca taṇhāya rase ca nānugijjhatī\"ti.\
\
10 - 8\
Upekkhako sadā sato na loke maññate samaṃ,\
Na visesī na nīceyyo tassa yo santi ussadā.\
\
Upekkhako sadā satoti - \'upekkhako\' ti chaḷaṅgupekkhāya samannāgato:
cakkhunā rūpaṃ\
disvā neva sumano hoti na dummano, upekkhako viharati sato sampajāno;
sotena saddaṃ\
sutvā neva sumano hoti na dummano, upekkhako viharati sato sampajāno;
ghānena\
gandhaṃ ghāyitvā neva sumano hoti na dummano, upekkhako viharati sato
sampajāno;\
jivhāya rasaṃ sāyitvā neva sumano hoti na dummano, upekkhako viharati
sato sampajāno;\
kāyena phoṭṭhabbaṃ phusitvā neva sumano hoti na dummano, upekkhako
viharati sato\
sampajāno; manasā dhammaṃ viññāya neva sumano hoti na dummano, upekkhako
viharati\
sato sampajāno. Cakkhunā rūpaṃ disvā manāpaṃ nābhigijjhati nābhihaṃsati8
na rāgaṃ janeti.\
Tassa ṭhitova kāyo hoti, ṭhitaṃ cittaṃ ajjhattaṃ susaṇṭhitaṃ
suvimuttaṃ.\
\
1. Labilaṃ - machasaṃ, \[PTS\]. 2. Tena - \[PTS\]. 3. Yassa - \[PTS\].
4. Paṭikaṃkhāmi - \[PTS\]. 5.\
Vanaṃ - machasaṃ. 6. Abañjessa - \[PTS\]. 7. Vimariyādikatena -
machasaṃ. 8. Nābhihasati -\
sīmu. 11. \[PTS\]\
\
\[BJT Page 328\] \[\\x 328/\]\
Cakkhunā \[PTS Page 243\] \[\\q 243/\] kho paneva rūpaṃ disvā amanāpaṃ
na maṅku hoti\
appatiṭṭhitacitto alīnamanaso1 abyāpannacetaso, tassa ṭhitova kāyo hoti,
ṭhitaṃ cittaṃ\
ajjhattaṃ susaṇṭhitaṃ suvimuttaṃ; sotena saddaṃ sutvā - ghānena gandhaṃ
ghāyitvā -\
jihvāya rasaṃ sāyitvā - kāyena phoṭṭhabbaṃ phusitvā - manasā dhammaṃ
viññāya -\
manāpaṃ nābhigijjhati nābhihaṃsati na rāgaṃ janeti. Tassa ṭhitova kāyo
hoti. hitaṃ cittaṃ\
ajjhattaṃ susaṇṭhitaṃ suvimuttaṃ. Manasā kho paneva dhammaṃ viññāya
amanāpaṃ na\
maṅku hoti appatiṭṭhitacitto alīnamanaso1 abyāpannacetaso tassa ṭhito ca
kāyo hoti. hitaṃ\
cittaṃ ajjhattaṃ susaṇṭhitaṃ suvimuttaṃ. Cakkhunā rūpaṃ disvā
manāpāmanāpesu rūpesu\
tassa ṭhito ca kāyo hoti. hitaṃ cittaṃ ajjhattaṃ susaṇṭhitaṃ suvimuttaṃ.
Sotena saddaṃ sutvā\
manāpāmanāpesu rūpesu tassa ṭhito ca kāyo hoti. hitaṃ cittaṃ ajjhattaṃ
susaṇṭhitaṃ\
suvimuttaṃ. Ghānena gandhaṃ ghāyitvā manāpāmanāpesu rūpesu tassa ṭhito
ca kāyo hoti.\
hitaṃ cittaṃ ajjhattaṃ susaṇṭhitaṃ suvimuttaṃ. Jihvāya rasaṃ sāyitvā
manāpāmanāpesu\
rūpesu tassa ṭhito ca kāyo hoti. hitaṃ cittaṃ ajjhattaṃ susaṇṭhitaṃ
suvimuttaṃ. Kāyena\
phoṭṭhabbaṃ phusitvā manāpāmanāpesu rūpesu tassa ṭhito ca kāyo hoti.
hitaṃ cittaṃ\
ajjhattaṃ susaṇṭhitaṃ suvimuttaṃ. Manasā dhammaṃ viññāya manāpāmanāpesu
dhammesu\
tassa ṭhito ca kāyo hoti. hitaṃ cittaṃ ajjhattaṃ susaṇṭhitaṃ suvimuttaṃ.
Cakkhunā rūpaṃ\
disvā rajanīye na rajjati. Dosanīye na dussati. Mohanīye na muyhati.
Kopanīye na kuppati.\
Kilesanīye na kilissati. Madanīye na majjati. Sotena saddaṃ sutvā
rajanīye na rajjati.\
Dosanīye na dussati. Mohanīye na muyhati. Kopanīye na kuppati.
Kilesanīye na kilissati.\
Madanīye na majjati. Ghānena gandhaṃ ghāyitvā rajanīye na rajjati.
Dosanīye na dussati.\
Mohanīye na muyhati. Kopanīye na kuppati. Kilesanīye na kilissati.
Madanīye na majjati.\
Jihvāya rasaṃ sāyitvā rajanīye na rajjati. Dosanīye na dussati. Mohanīye
na muyhati.\
Kopanīye na kuppati. Kilesanīye na kilissati. Madanīye na majjati.
Kāyena phoṭṭhabbaṃ\
phusitvā rajanīye na rajjati. Dosanīye na dussati. Mohanīye na muyhati.
Kopanīye na\
kuppati. Kilesanīye na kilissati. Madanīye na majjati. Manasā dhammaṃ
viññāya rajanīye\
na rajjati. Dosanīye na dussati. Mohanīye na muyhati. Kopanīye na
kuppati. Kilesanīye na\
kilissati. Madanīye na majjati. Diṭṭhe diṭṭhamatto. Sute sutamatto. Mute
mutamatto.\
Viññāte viññātamatto. Diṭṭhe na lippati. 2 Sute na lippati. 2 Mute na
lippati. Viññāte na\
lippati. Diṭṭhe anupayo anapāyo3 anissito appaṭibaddho vippamutto
visaññutto\
vimariyādīkatena cetasā viharati. Sute mute viññāte anupayo anapāyo3
anissito\
appaṭibaddho vippamutto visaññutto vimariyādīkatena cetasā viharati.\
\
Saṃvijjati arahato cakkhu. 4 Passati arahā cakkhunā rūpaṃ. Chandarāgo
arahato natthi.\
Suvimuttacitto arahā. Saṃvijjati arahato sotaṃ. Suṇāti arahā sotena
saddaṃ. Chandarāgo\
arahato natthi. Suvimuttacitto arahā. Saṃvijjati arahato ghānaṃ. Ghāyati
arahā ghānena\
gandhaṃ. Chandarāgo arahato natthi. Suvimuttacitto arahā. Saṃvijjati
arahato jivhā. Sāyati\
arahā jivhāya rasaṃ. Chandarāgo arahato natthi. Saṃvijjati arahato kāyo.
Phusati arahā\
kāyena phoṭṭhabbaṃ. Chandarāgo arahato natthi. Suvimuttacitto arahā.
Saṃvijjati arahato\
mano. Vijānāti arahā manasā dhammaṃ. Chandarāgo arahato natthi.
Suvimuttacitto arahā.\
Cakkhuṃ rūpārāmaṃ rūparataṃ rūpasammuditaṃ. Taṃ arahato dantaṃ guttaṃ
rakkhitaṃ\
saṃvutaṃ. Tassa ca saṃvarāya dhammaṃ deseti. Sotaṃ saddārāmaṃ
saddarataṃ\
saddasammuditaṃ. Taṃ arahato dantaṃ guttaṃ rakkhitaṃ saṃvutaṃ. Tassa ca
saṃvarāya\
dhammaṃ deseti. Ghānaṃ gandhārāmaṃ jivhā rasārāmā rasaratā
rasasammudito. Sā arahato\
dantā guttā rakkhitā saṃvutā. Tassa ca saṃvarāya dhammaṃ deseti. Kāyo
phoṭṭhabbārāmo\
phoṭṭhabbarataṃ phoṭṭhabbasammuditaṃ. Taṃ arahato dantaṃ guttaṃ
rakkhitaṃ saṃvutaṃ.\
Tassa ca saṃvarāya dhammaṃ deseti. Mano dhammārāmo dhammarato
dhammasammudito.\
So arahato danto gutto rakkhito saṃvuto. Tassa ca saṃvarāya dhammaṃ
deseti.\
\
Appatitthitacitto ādinamaso - \[PTS.\] 2. Limpati - sīmu 11 . Machasaṃ
\[PTS\]. 3. Anūpayo -\
syā. \[PTS\]. 4. Cakkhuṃ - sīmu 11.\
\
\[BJT Page 330\] \[\\x 330/\]\
\
1. \" Dantaṃ nayanti samitiṃ dantaṃ rājābhirūhati,\
Danto seṭṭho manussesu yo\'ti vākyaṃ titikkhati. \[A\]\
\
2. Varamassatarā dantā ājānīyā ca sindhavā,\
Kuñjarā ca 1 mahānāgā attadanto tato varaṃ\[a\]\
\
3. Na hi etehi yānehi gaccheyya agataṃ disaṃ,\
Yathattanā2 sudantena danto dantena gacchati. \[A\]\
\
4. Vidhāsu na vikampanti3 vippamuttā punabbhavā,\
Dantabhūmimanuppattā te loke vijitāvino. \[B\]\
\
5. Yassindriyāni \[PTS Page 244\] \[\\q 244/\] bhāvitāni4
ajjhattabahiddhā ca sabbaloke,\
Nibbijjha imaṃ parañca lokaṃ kālaṃ kaṅkhati bhāvito sadanto 5\"ti \[c\]\
\
Upekkhako sadāti - sadā sabbadā sabbakālaṃ niccakālaṃ dhuvakālaṃ satataṃ
samitaṃ\
abbhokiṇṇaṃ poṅkhānupoṅkhaṃ udakomikājātaṃ avīcisantatisahitaṃ phussitaṃ
purebhattaṃ\
pacchābhattaṃ purimaṃ yāmaṃ majjhimaṃ yāmaṃ pacchimaṃ yāmaṃ kāḷe juṇhe
vasse\
hemante gimhe purime vayokhandhe majjhime vayokhandhe pacchime
vayokhandhe; 6\
satoti catuhi kāraṇehi sato: kāye kāyānupassanāsatipaṭṭhānaṃ bhāvento
sato, vedanāsu -\
citte - dhammesu dhammānupassanāsatipaṭṭhānaṃ bhāvento sato vedanāsu
citte dhammesu\
dhammānupassanāsatipaṭṭhānaṃ bhāvento sato. Aparehipi catuhī kāraṇehi
sato: asati\
parivajjanāya sato, satikaraṇīyānañca dhammānaṃ katattā sato,
satipaṭipakkhānaṃ1\
dhammānaṃ hatattā sato, satinimittānaṃ dhammānaṃ asammuṭṭhatatā2 sato.
\*3Aparehipi\
catuhi kāraṇehi sato: satiyā samannāgatattā sato, satiyā vasitattā sato,
satiyā pāguññatāya\
sato, satiyā apaccoropanatāya4 sato. \* Aparehipi catuhī kāraṇehi sato:
sattattā sato, santattā\
sato, samitattā sato, santadhammasamannāgatattā sato. Buddhānussatiyā
sato,\
dhammānussatiyā sato, saṅghānussatiyā sato, sīlānussatiyā sato,
cāgānussatiyā sato,\
devatānussatiyā sato, ānāpānasatiyā sato, maraṇānussatiyā sate,
kāyagatāsatiyā sato,\
upasamānussatiyā satoti. Yā sati anussati paṭissati sati saraṇatā
dhāraṇatā apilāpanatā5\
asammussanatā6 sati satindriyaṃ satibalaṃ sammāsati satisambojjhaṅgo
ekāyanamaggo, ayaṃ\
vuccati sati, imāya satiyā upeto hoti samupeto upagato7 samupagato
upapanno\
samupapanno8 samannāgato. So vuccati sato. \'Upekkhako sadā sato. \'\
\
Na loke maññate samanti - \'sadisohamasmī\'ti mānaṃ na janeti jātiyā vā
gottena vā - pe -\
aññataraññatarena vā vatthunā; \' na loke maññate samaṃ. \'\
\
Na visesi na nīceyyoti - \' seyyohamasmī\'ti atimānaṃ na janeti jātiyā
vā gottena vā - pe -\
Aññataraññatarena vā vatthunā; \' hīnohamasmī\'ti mānaṃ na janeti jātiyā
vā gottena vā - pe\
- aññataraññatarena va vatthunā\'ti - na visesī na nīceyyo, tassa no
santi ussadāti - \'tassā\'ti\
arahato khīṇāsavassa, ussadāti sattussadā rāgussado dosussado mohussado
mānussado\
diṭṭhussado kilesussado kammussado; tassime ussadā natthi na santi na
saṃvijjanti\
nūpalabbhanti pahīnā samucchinnā vūpasantā paṭippassaddhā
abhabbuppattikā ñāṇagginā\
daḍḍhā\'ti - tassa no santi ussadā. \'\
\
Tenāha bhagavā:\
\"Upekkhako sadā sato na loke maññate samaṃ.\
Na visesī na nīceyyo tassa no santi ussadā\"ti.\
\
1. Kuñjarā va - \[PTS\]. 2. Yathāttanā - \[PTS\] 3. Vikappanti sīmu. 1.
\[PTS\] 4. Vibhāvitāni -\
sīmu11. \[PTS\] 5. Sudanto - syā. \[PTS\] 6. Vayokhandho - sīmu. 11.
Pacchimavayokhandhe -\
\[PTS\]\
\[A.\] Dhammapada - nāgavagga. \[B.\] Khandhasaṃyutta - khajjaniya
vagga. \[C.\] Suttanipāta\
- sabhiyasutta.\
\
\[BJT Page 332\] \[\\x 332/\]\
\
10 - 9\
Yassa nissayatā natthi ñatvā dhammaṃ anissito,\
Bhavāya vibhavāya vā1 taṇhā yassa na vijjati.\
\
Yassa \[PTS Page 245\] \[\\q 245/\] nissayatā natthīti - \' yassā\'ti
arahato khīṇāsavassa;\
nissayatāti dve nissayā: taṇhānissayo ca diṭṭhinissayo ca. Katamo
taṇhānissayo \" yāvatā\
taṇhāsaṅkhātena sīmākataṃ odhikataṃ pariyantakataṃ pariggahitaṃ
mamāyitaṃ: \'idaṃ\
mama, etaṃ mama, ettakaṃ mama, ettāvatā mama, mama rūpā saddā gandhā
rasā\
phoṭṭhabbā attharaṇā pāpuraṇā dāsidāsā ajeḷakā kukkuṭasūkarā
hatthigavāssavaḷavā\
khettaṃ vatthuṃ hiraññaṃ suvaṇṇaṃ gāmanigamarājadhāniyo raṭṭhañca
janapado ca koso\
ca koṭṭhāgārañca - kevalampi mahāpaṭhaviṃ taṇhāvasena mamāyati, yāvatā\
aṭṭhasatataṇhāvicaritaṃ. Ayaṃ taṇhānissayo.\
Katamo diṭṭhinissayo? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi; yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho
paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ3 yāthāvatanti gāho,
yāvatā\
dvāsaṭṭhi diṭṭhigatāni, ayaṃ diṭṭhinissayo. Tassa taṇhānissayo pahīno
diṭṭhinissayo\
paṭinissaṭṭho. Taṇhānissayassa pahīnattā diṭṭhinissayassa
paṭinissaṭṭhattā nissayatā yassa\
natthi na santi na saṃvijjati nūpalabbhati. Pahīnā samucchinnā vūpasantā
paṭippassaddhā\
abhabbuppattikā ñāṇagginā daḍḍhāti - \'yassa nissayatā natthi\'.\
\
Ñatvā dhammaṃ anissitoti - ñatvā\'ti ñatvā jānitvā tulayitvā tīrayitvā
vibhāvayitvā vibhūtaṃ\
katvā; \'sabbe saṅkhārā aniccā\'ti sabbe saṅkhārā dukkhā\'ti \'sabbe
dhammā anattā\'ti - pe -\
Yaṃ kiñci samudayadhammaṃ sabbantaṃ nirodhadhammaṃ\'ti ñatvā jānitvā
tulayitvā\
tīrayitvā vibhāvayitvā vibhūtaṃ katvā; anissitoti dve nissayā:
taṇhānissayo ca diṭṭhinissayo\
ca. Katamo taṇhānissayo \" yāvatā taṇhāsaṅkhātena sīmākataṃ odhikataṃ
pariyantakataṃ\
pariggahitaṃ mamāyitaṃ: \'idaṃ mama, etaṃ mama, ettakaṃ mama, ettāvatā
mama, mama\
rūpā saddā gandhā rasā phoṭṭhabbā attharaṇā pāpuraṇā dāsidāsā ajeḷakā
kukkuṭasūkarā\
hatthigavāssavaḷavā khettaṃ vatthuṃ hiraññaṃ suvaṇṇaṃ
gāmanigamarājadhāniyo\
raṭṭhañca janapado ca koso ca koṭṭhāgārañca - kevalampi mahāpaṭhaviṃ
taṇhāvasena\
mamāyati, yāvatā aṭṭhasatataṇhāvicaritaṃ. Ayaṃ taṇhānissayo.\
Katamo diṭṭhinissayo? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi; yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho
paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ3 yāthāvatanti gāho,
yāvatā\
dvāsaṭṭhi diṭṭhigatāni, ayaṃ diṭṭhinissayo. Taṇhānissayaṃ pahāya
diṭṭhinissayaṃ\
paṭinissajitvā cakkhuṃ anissito sotaṃ anissito ghānaṃ anissito jivhaṃ
anissito kāyaṃ anissito\
manaṃ anissito. Rūpe sadde gandhe rase phoṭṭhabbe kulaṃ gaṇaṃ āvāsaṃ -
pe -\
diṭṭhasutamutaviññātabbe dhamme anissito anallīno anupagato anajjhosito
anadhimutto\
nikkhanto nissamo2 visaññutto vimariyādīkatena cetasā viharatī\'ti - \'
ñatvā dhammaṃ\
anissito. \'\
\
Bhavāya vibhavāya vā 1 taṇhā yassa na vijjatīti - \'taṇhā\'ti rūpataṇhā,
saddataṇhā,\
gandhataṇhā, rasataṇhā, phoṭṭhabbataṇhā, dhammataṇhā. Yassāti - arahato
khīṇāsavassa;\
bhavāyāti - bhavadiṭṭhiyā; vibhavāyāti vibhavadiṭṭhiyā; bhavāyāti -
sassatadiṭṭhiyā vā;\
vibhavāyāti - ucchedadiṭṭhiyā; \'bhavāyā\'ti punappunabhavāya3
punappunagatiyā\
punappunauppattiyā punappunapaṭisandhiyā \[PTS Page 246\] \[\\q 246/\]\
punappunaattabhāvābhinibbattiyā, taṇhā yassa natthi na santi na
saṃvijjati nūpalabbhati\
pahīnā samucchinnā vūpasantā paṭippassaddhā abhabbuppattikā ñāṇagginā
daḍḍhā\'ti -\
bhavāya vibhavāya ca taṇhā yassa na vijjati.\
\
Tenāha bhagavā:\
\
\" Yassa nissayatā natthi ñatvā dhammaṃ anissito,\
Bhavāya vibhavāya vā taṇhā yassa na vijjatī\'ti.\
\
1. Vibhavāya ca - \[PTS\] 2. Nisaṭṭho - \[PTS\]. 3. Punappunaṃ bhavāya -
syā. \[PTS.\]\
\
\[BJT Page 334\] \[\\x 334/\]\
\
10 - 10\
Taṃ brūmi upasanto\'ti kāmesu anapekkhinaṃ.\
Ganthā1 tassa na vijjanti atarī2 so visattikaṃ.\
\
Taṃ brūmi upasantoti - upasanto vūpasanto nibbuto paṭippassaddho\'ti taṃ
brūmi taṃ\
kathemi taṃ bhaṇāmi taṃ dīpayāmi taṃ voharāmī\'ti - taṃ brūmi upasanto.\
\
Kāmesu anapekkhinanti - \' kāmā\'ti uddānato dve kāmā: vatthukāmā ca
kilesakāmā ca kāmaṃ\
kāmayamānassāti - \' kāmā\'ti uddānato1 dve kāmā: vatthukāmā ca
kilesakāmā ca. Katame\
vatthukāmā? Manāpikā rūpā manāpikā saddā manāpikā gandhā manāpikā rasā
manāpikā\
phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā
hatthigavāssavaḷavā,\
khettaṃ vatthu2 hiraññaṃ suvaṇṇaṃ gāmanigamarājadhāniyo raṭṭhaṃ ca
janapado ca koso\
ca koṭṭhāgāraṃ ca, yaṃ kiñci rajanīyaṃ vattū3 vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, paranimmitā kāmā,
animmitā\
kāmā4, pariggahitā kāmā, apariggahitā kāmā, mamāyitā kāmā, amamāyitā
kāmā, sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena5 rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo, yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
1. \"Addasaṃ kāma te mūlaṃ saṅkappā kāma jāyasi,\
Na taṃ saṅkappayissāmi evaṃ kāma na hehisī1\"ti.\
\
Ime vuccanti kilesakāmā. Vatthukāme parijānitvā kilesakāme pahāya
pajahitvā vinoditvā\
byantīkaritvā anabhāvaṃ gametvā; kāmesu anapekkinanti vītakāmo cattakāmo
vantakāmo\
muttakāmo pahīnakāmo paṭinissaṭṭhakāmo, kāmesu vītarāgo vigatarāgo
cattarāgo\
vantarāgo muttarāgo pahīnarāgo paṭinissaṭṭharāgo nicchāto nibbuto
sītibhūto\
sukhapaṭisaṃvedī brahmabhūtena attanā viharatī\'ti - \'kāmesu
anapekkhinaṃ. \'\
\
Ganthā1 tassa na vijjantīti - \'ganthā\'ti cattāro ganthā. Abhijjhā
kāyagantho vyāpādo\
kāyagantho3 sīlabbataparāmāso kāyagantho idaṃsaccābhiniveso kāyagantho;
attano \[PTS\
Page 247\] \[\\q 247/\] diṭṭhiyā rāgo abhijjhā kāyagantho3; paravādesu
āghāto appaccayo\
vyāpādo kāyagantho; attano sīlaṃ vā vataṃ vā sīlabbataṃ vā parāmasati
sīlabbataparāmāso\
kāyagantho; attano diṭṭhi idaṃsaccābhiniveso kāyagantho3 tassāti arahato
khīṇāsavassa;\
ganthā tassa natthi na santi na saṃvijjanti nūpalabbhanti pahīnā
samucchinnā vūpasantā\
paṭippassaddhā abhabbuppattikā ñāṇagginā daḍḍhā\'ta - \'ganthā tassa na
vijjanti. \'\
\
Atarī so visattikanti - \'visattikā\' vuccati taṇhā, yo rāgo sārāgo
anunayo anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho5 saṅge
paṅko ejā māyā\
janikā sañjanikā sañjananī sibbanī jālinī saritā visattikā suttaṃ visaṭā
āyūhanī6 dutiyā\
paṇidhi bhavanetti vanaṃ vanatho santhavo sneho apekkhā paṭibandhu 7 āsā
āsiṃsanā\
āsiṃsitattaṃ, rūpāsā saddāsā gandhāsā\
Rasāsā phoṭṭhabbāsā lābhāsā dhanāsā puttāsā jīvitāsā, jappā pajappā
abhijappā jappanā\
jappitattaṃ loluppaṃ loluppāyanā loluppāyitattaṃ pucchañcikatā
sādukamyatā,\
adhammarāgo visamalobho nikanti nikāmanā patthanā pihanā sampatthanā,
kāmataṇhā\
bhavataṇhā vibhavataṇhā rūpataṇhā arūpataṇhā nirodhataṇhā, rūpataṇhā
saddataṇhā\
gandhataṇhā rasataṇhā phoṭṭhabbataṇhā dhammataṇhā, ogho yogo gantho
upādānaṃ\
āvaraṇaṃ nīvaraṇaṃ chadanaṃ bandhanaṃ upakkileso anusayo pariyuṭṭhānaṃ
latā\
vevicchaṃ, dukkhamūlaṃ dukkhanidānaṃ dukkhappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
visamalobho\
akusalamūlaṃ. Visattakāti - kenaṭṭhena visattikā visatāti visattikā;
visālāti visattikā, visaṭāti4\
visattikā, visamāti visattikā, visakkatī\'ti visattikā, visaṃharatī\'ti
visattikā, visaṃvādikā\'ti\
visattikā, visamūlā\'ti visattikā, visaphalā\'ti visattikā,
visaparibhogā\'ti visattikā; visālā vā pana\
sā taṇhā rūpe sadde gandhe rase phoṭṭhabbe kule gaṇe āvāse yase
pasaṃsāyaṃ sukhe,\
cīvare piṇḍapāte senāsane gilānapaccayabhesajjaparikkhāre, kāmadhātuyā
rūpadhātuyā\
arūpadhātuyā, kāmabhave rūpabhave arūpabhave saññābhave asaññābhave\
nevasaññānāsaññābhave ekavokārabhave catuvokārabhave pañcavokārabhave,
atīte anāgate\
paccuppanne, diṭṭhasutamutaviññātabbesu dhammesu visatā vitthatāti
visattikā. \"Atarī so\
visattika\"nti so imaṃ visattikaṃ taṇhaṃ atari uttari patari samatikkami
vītivattatī\'ti \'atarī so\
visattikaṃ. \'\
\
Tenāha bhagavā:\
\" Taṃ brūmi upasanto\'ti kāmesu anapekkhinaṃ.\
Ganthā tassa na vijjanti atari so visattika\"nti.\
\
1 Gandhā - manupa. 2. Atāri - \[PTS\] 3. Kāyagandho - manupa 4.
Visaṭṭhāti - \[PTS\]\
\
\[BJT Page 336\] \[\\x 336/\]\
\
10 - 11\
Na tassa puttā pasavo 1 khettaṃ vatthuñca vijjati,\
Attā cāpi nirattā2 vā na tasmiṃ upalabbhati.\
\
Na tassa puttā pasavo khettaṃ vatthuñca vijjatīti - \'nā\'ti paṭikkhepo;
tassāti arahato\
khīṇāsavassa; puttāti cattāro puttā: atrajo putto, khettajo putto,
dinnako putto, \[PTS Page\
248\] \[\\q 248/\] antevāsiko putto; pasavoti ajeḷakā kukkuṭasūkarā
hatthigavāssavaḷavā;\
khettanti sālikhettaṃ vīhikhettaṃ muggakhettaṃ māsakhettaṃ yavakhettaṃ
godhumakhettaṃ\
tilakhettaṃ; vatthunti gharavatthu3 koṭṭhavatthu purevatthu pacchāvatthu
ārāmavatthu\
vihāravatthu. Na tassa puttā pasavo khettaṃ vatthuñca vijjatīti tassa
puttapariggaho vā\
pasupariggaho vā khettapariggaho vā vatthupariggaho vā natthi na santi
na saṃvijjanti4\
nūpalabbhanti5 pahīnā samucchinnā vūpasantā paṭippassaddhā
abhabbuppattikā ñāṇagginā\
daḍḍhā\'ti - \' na tassa puttā pasavo khettaṃ vatthuñca vijjati. \'\
\
Attā vāpi nirattā vā na tasmiṃ upalabbhatīti - \'attā\'ti sassatadiṭṭhi
natthi, nirattāti\
ucchedadiṭṭhi natthi. \' Attā\'ti gahitaṃ natthi; \'nirattā\'ti
muñcitabbaṃ natthi; yassa natthi\
gahitaṃ, tassa natthi muñcitabbaṃ. Yassa natthi gahitaṃ, tassa natthi
muñcitabbaṃ. Yassa\
natthi muñcitabbaṃ. Tassa natthi gahitaṃ. Gāhamuñcanasamatikkanto arahā\
vuddhiparihānivītivatto. So vutthavāso ciṇṇacaraṇo gataddho gatadiso.
Jātimaraṇasaṃsāro\
natthi tassa punabbhavo\'ti - attā vā pi nirattā vā na tasmiṃ
upalabbhati.\
\
Tenāha bhagavā:\
\
\"Na tassa puttā pasavo khettaṃ vatthuñca vijjati.\
Attā vā pi nirattā vā na tasmiṃ upalabbhatī\"ti.\
\
10: 12\
Yena naṃ vajjuṃ6 puthujjanā atho samaṇabrāhmaṇā,\
Taṃ tassa apurekkhataṃ tasmā vādesu nejati.\
\
1. Pasavo vā - manupa 2. Attaṃ vāpi nirattaṃ - \[PTS\]. 3. Gharavatthu.
- Sīmu11 machasaṃ 4.\
Vijjanti - sa. 5. Nupalabbhanti \[PTS\] 6. Vajju - su\
\[BJT Page 338\] \[\\x 338/\]\
\
Yena naṃ vajjuṃ 1 puthujjanā atho samaṇabrāhmaṇāti - \'puthujjanā\'ti
puthu kilese janentī\'\
\[PTS Page 249\] \[\\q 249/\] ti puthujjanā. Puthu
avihatasakkāyadiṭṭhikāni puthujjanā.\
Puthu satthārānaṃ mukhullokakāti puthujjanā. Puthu sabbagatīhi
avuṭṭhitāti puthujjanā,\
puthu nānābhisaṅkhāre abhisaṅkharontīti puthujjanā. Puthu nānāoghehi
vuyhantīti\
puthujjanā. Puthu nānāsantāpehi santappantīti1 puthujjanā. Puthu
nānāpariḷāhehi\
pariḍayhantīti puthujjanā. Puthu pañcasu kāmaguṇesu rattā giddhā gathitā
mucchitā\
ajjhopannā2 laggā laggitā paḷibuddhāti puthujjanā. Puthu pañcahi
nīvaraṇehi āvutā nivutā\
ovutā pihitā paṭicchannā paṭikujjitāti puthujjanā. Samaṇāti - ye keci
ito bahiddhā\
paribbājūpagatā paribbājasamāpannā. Brāhmaṇāti - ye keci bhovādikā yena
naṃ vajjuṃ\
puthujjanā atho samaṇabrāhmaṇāti puthujjanā yena rāgena vadeyyuṃ, yena
dosena\
vadeyyuṃ, yena mohena vadeyyuṃ. Yena mānena vadeyyuṃ, yāya diṭṭhiyā
vadeyyuṃ, yena\
uddhaccena vadeyyuṃ. Yāya vicikicchāya vadeyyuṃ, yehi anusayehi
vadeyyuṃ, ratto\'ti vā\
duṭṭho\'ti vā mūḷho\'ti vā vinibaddho\'ti vā parāmaṭṭho\'ti vā
vikkhepagato\'ti vā aniṭṭhaṃ\
gato\'ti vā thāmagato\'ti vā; te abhisaṅkhārā pahīnā. Abhisaṅkhārānaṃ
pahīnattā gatiyā yena\
naṃ vadeyyuṃ nerayiko\'ti vā tiracchānayoniko\'ti vā pettivisayiko\'ti
vā manusso\'ti vā devo\'ti\
vā rūpī\'ti vā arūpī\'ti vā saññī\'ti vā asaññī\'ti vā
nevasaññīnāsaññī\'ti vā; so hetu natthi\
paccayo natthi kāraṇaṃ natthi yena naṃ vadeyyuṃ katheyyuṃ bhaṇeyyuṃ
dīpayeyyuṃ\
vohareyyunti - \'yena naṃ vajjuṃ puthujjanā atho samaṇabrāhmaṇā.\
\
Taṃ tassa apurekkhatanti - \'tassā\'ti arahato khīṇāsavassa.
Purekkhārāti - dve purekkhārā:\
taṇhāpurekkhāro ca diṭṭhipurekkhāro \[PTS Page 250\] \[\\q 250/\] ca -
pe -\
Tassa taṇhāpurekkhāro pahīno, diṭṭhipurekkhāro paṭinissaṭṭho.
Taṇhāpurekkhārassa\
pahīnattā diṭṭhipurekkhārassa paṭinissaṭṭhattā na taṇhaṃ vā diṭṭhiṃ vā
purato katvā carati\
na taṇhādhajo na taṇhāketu na taṇhādhipateyyo na diṭṭhidhajo na
diṭṭhiketu na\
diṭṭhādhipateyyo. Na taṇhāya vā diṭṭhiyā vā parivārito caratī\'ti -
\'taṃ tassa apurekkhataṃ.\
\'\
\
Tasmā vādesu nejatīti - \'tasmā\'ti tasmā taṃkāraṇā taṃhetu tappaccayā2
taṃ nidānā3 vādesu\
upavādesu nindāya garahāya akittiyā avaṇṇahārikāya nejati na iñjati na
calati na vedhati\
nappavedhati na sampavedhatīti - \'tasmā vādesu nejati. \'\
\
1. Vajju - su. Yena vajjuṃ - \[PTS\] 2. Kaṃ paccayā - katthaci 3.
Taṃnidānaṃ - sīmu11\
\
\[BJT Page 340\] \[\\x 340/\]\
Tenāha bhagavā: \" yena naṃ vajjuṃ1 puthujjanā atho samaṇabrāhmaṇā,\
Taṃ tassa apurekkhataṃ tasmā vādesu nejatī\"ti.\
\
10 - 13\
Vītagedho amaccharī na ussesu2 vadate muni,\
Na samesu na omesu kappaṃ neti akappiyo.\
\
Vītagedho amaccharīti - \' gedho\' vuccati taṇhā. Yo rāgo sārāgo anunayo
anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho5 saṅge
paṅko ejā māyā\
janikā sañjanikā sañjananī sibbanī jālinī saritā visattikā suttaṃ visaṭā
āyūhanī6 dutiyā\
paṇidhi bhavanetti vanaṃ vanatho santhavo sneho apekkhā paṭibandhu 7 āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchañcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
visamalobho akusalamūlaṃ\[a,\] yassesā āsatti taṇhā pahīnā samucchinnā
vūpasantā\
paṭippassaddhā abhabbuppattikā ñāṇagginā daḍḍho. So vuccati vītagedho,
so rūpe\
agiddho - pe - diṭṭhasutamutaviññātabbesu dhammesu agiddho agathito
amucchito\
anajjhāpanno vītagedho vigatagedho cattagedho vantagedho muttagedho
pahīnagedho\
paṭinissaṭṭhagedho nicchāto - pe - brahmabhūtena attanā viharatī\'ti
vītagedho. Amaccharīti\
macchariyanti \[PTS Page 251\] \[\\q 251/\] pañca macchariyāni:
āvāsamacchariyaṃ,\
kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ,
yaṃ\
evarūpaṃ macchariyaṃ - pe -\
Gāho vuccati macchariyaṃ. Yassetaṃ macchariyaṃ pahīnaṃ samucchinnaṃ
vūpasantaṃ\
paṭippassaddhaṃ abhabbuppattikaṃ ñāṇagginā daḍḍhaṃ, so vuccati
amaccharī\'ti -\
\'vītagedho amaccharī. \'\
\
Na ussesu2 vadate muni na samesu na omesūti - \' munī\'ti monaṃ vuccati
ñāṇaṃ \" yā paññā\
pajānanā vicayo pavicayo dhammavicayo sallakkhaṇā upalakkhaṇā
paccupalakkhaṇā\
paṇḍiccaṃ kosallaṃ nepuññaṃ vebhavyā cintā upaparikkhā bhūrī medhā
pariṇāyikā\
vipassanā sampajaññaṃ patodo paññā paññindriyaṃ paññābalaṃ paññāsatthaṃ
paññāpāsādo\
paññāāloko paññāobhāso paññāpajjoto paññāratanaṃ amoho dhammavicayo
sammādiṭṭhi\"\
\[a\] tena ñāṇena samannāgato muni monappatto. Tīṇi moneyyāni:
kāyamoneyyaṃ,\
vacīmoneyyaṃ, manomoneyyaṃ katamaṃ kāyamoneyyaṃ\" tividhānaṃ
kāyaduccaritānaṃ\
pahānaṃ kāyamoneyyaṃ. Tividhakāyasucaritaṃ kāyamoneyyaṃ.
Kāyārammaṇañāṇaṃ\
kāyamoneyyaṃ. Kāyapariññā kāyamoneyyaṃ. Pariññāsahagato maggo
kāyamoneyyaṃ. Kāye\
chandarāgassa pahānaṃ kāyamoneyyaṃ kāyasaṅkhāranirodho
catutthajjhānasamāpatti\
kāyamoneyyaṃ. Idaṃ kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahāṇaṃ
vacīmoneyyaṃ.\
Catubbidhaṃ vacīsucaritaṃ vacīmoneyyaṃ. Vācārammaṇaṃ ñāṇaṃ
vacīmoneyyaṃ.\
Vācāpariññā vacīmoneyyaṃ. Pariññāsahagato maggo vacīmoneyyaṃ. Vācāya
chandarāgassa\
pahāṇaṃ vacīmoneyyaṃ. Vacīsaṅkhāranirodho dutiyajjhānasamāpatti
vacīmoneyyaṃ. Idaṃ\
vacīmoneyyaṃ.\
Katamaṃ manomoneyyaṃ\" tividhānaṃ manoduccaritānaṃ pahānaṃ
manomoneyyaṃ.\
Tividhaṃ manosucaritaṃ manomoneyyaṃ. Cittārammaṇaṃ ñāṇaṃ manomoneyyaṃ.\
Cittapariññā manomoneyyaṃ. Pariññāsahagato maggo manomoneyyaṃ. Citte
chandarāgassa\
pahānaṃ manomoneyyaṃ. Cittasaṅkhāranirodho
saññāvedayitanirodhasamāpatti\
manomoneyyaṃ. Idaṃ manomoneyyaṃ.\
\
5. \" Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ. \[B\]\
\
6. Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu ninhātapāpaka\" nti\[c\]\
\
Imehi tīhi moneyyehi dhammehi samannāgatā cha munayo: agāramunino
anagāramunino\
sekhamunino asekhamunino paccekamunino munimunino.\
\
\
Katame anagāramunino? Ye te agārikā diṭṭhapadā viññātasāsanā; ime
agāramunino katame\
agāramunino \" ye te pabbajitā diṭṭhapadā viññātasāsanā; ime
anagāramunino. Satta sekhā\
sekhamunino arahanto asekhamunino paccekabuddhā paccekamunino.
Munimunino\
vuccanti tathāgatā arahanto sammāsambuddhā.\
7. \" Na monena1 muni hoti mūḷharūpo aviddasu,\
Yo ca tulaṃva paggayha varamādāya paṇḍito.\
\
8. Pāpāni parivajjeti sa munī tena so muni,\
Yo munāti ubho loke muni tena pavuccati \[a.\]\
\
9. Asatañca satañca ñatvā dhammaṃ ajjhattaṃ bahiddhā ca sabbaloke\
Devamanussehi pūjito yo saṅgajālamaticca so muni. \[B\]\
\
Seyyohamasmī\'ti vā sadisohamasmī\'ti vā hīnohamasmī\'ti vā na vadati na
katheti na\
bhaṇati na dīpayati na voharatī\'ti - na ussesu vadate muni na samesu na
omesu.\
\
Kappaṃ neti akappiyoti - \'kappā\'ti dve kappā: taṇhākappo ca
diṭṭhikappo ca. Katamo\
taṇhākappo? Yāvatā taṇhāsaṅkhātena sīmakataṃ mariyādīkataṃ1 odhikataṃ\
pariyantakataṃ2 pariggahitaṃ mamāyitaṃ: idaṃ mama etaṃ mama ettakaṃ
mamaṃ ettāvatā\
mamaṃ, mama rūpā saddā gandhā rasā phoṭṭhabbā attharaṇā pāpuraṇā
dāsidāsā ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgārañca
kevalampi\
mahāpaṭhaviṃ taṇhāvasena mamāyati yāvatā aṭṭhasatataṇhāvicaritaṃ, ayaṃ
taṇhākappo.\
\
Katamo diṭṭhikappo? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāraṃ diṭṭhivisūkāyikaṃ diṭṭhivipphanditaṃ diṭṭhisaññojanaṃ
gāho paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho, ayāthāvakasmiṃ yāthāvakanti3
gāho, yāvatā\
dvāsaṭṭhi diṭṭhigatāni; ayaṃ diṭṭhikappo.\
\
Tassa taṇhākappo pahīno diṭṭhikappo paṭinissaṭṭho; taṇhākappassa
pahīnattā\
diṭṭhikappassa paṭinissaṭṭhattā taṇhākappaṃ vā diṭṭhikappaṃ vā neti na
upeti na\
upagacchati na gaṇhāti na parāmasati, nābhinivisatī\'ti - \'kappaṃ neti.
\' Akappiyoti \'kappā\'ti\
dve kappā: taṇhākappo ca diṭṭhikappo ca. Katamo taṇhā kappo? Yāvatā
taṇhāsaṅkhātena\
sīmakataṃ mariyādīkataṃ1 odhikataṃ pariyantakataṃ2 pariggahitaṃ
mamāyitaṃ: idaṃ mama\
etaṃ mama ettakaṃ mamaṃ ettāvatā mamaṃ, mama rūpā saddā gandhā rasā
phoṭṭhabbā\
attharaṇā pāpuraṇā dāsidāsā ajeḷakā kukkuṭasūkarā hatthigavāssavaḷavā
khettaṃ vatthu\
hiraññaṃ suvaṇṇaṃ gāmanigamarājadhāniyo raṭṭhaṃ ca janapado ca koso ca
koṭṭhāgārañca\
kevalampi mahāpaṭhaviṃ taṇhāvasena mamāyati yāvatā
aṭṭhasatataṇhāvicaritaṃ, ayaṃ\
taṇhākappo.\
\
Katamo diṭṭhikappo? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāraṃ diṭṭhivisūkāyikaṃ diṭṭhivipphanditaṃ diṭṭhisaññojanaṃ
gāho paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho, ayāthāvakasmiṃ yāthāvakanti3
gāho, yāvatā\
dvāsaṭṭhi diṭṭhigatāni; ayaṃ diṭṭhikappo.\
Tassa taṇhākappo pahīno diṭṭhikappo paṭinissaṭṭhattā taṇhākappaṃ vā
diṭṭhikappaṃ vā\
na kappeti na janeti na sañjaneti na nibbatteti nābhinibbattetī\'ti -
\'kappaṃ neti akappiyo. \'\
\
1. Yena vajjuṃ - \[PTS\] 2. Ossesu - \[PTS.\]\
\[A\] dhammasaṅgaṇi niddesavāra. \[B.\] Tikaṅguttara - āpāyikavagga
\[c.\] Itivuttaka -\
dutiyavagga.\
\[BJT Page 342\] \[\\x 342/\]\
Tenāha bhagavā:\
\
\" Vītagedho amaccharī na ussesu vadate muni.\
Na samesu na omesu kappaṃ neti akappiyo\"ti.\
10 - 14\
Yassa loke sakaṃ natthi asatā ca na socati,\
Dhammesu ca na gacchati sa ce santo\'ti vuccati.\
\
Yassa \[PTS Page 252\] \[\\q 252/\] loke sakaṃ natthīti - \'yassā\'ti
arahato khīṇāsavassa;\
sakaṃ natthīti yassa \'mayhaṃ vā idaṃ, paresaṃ vā ida\'nti kiñci
rūpagataṃ vedanāgataṃ\
saññāgataṃ saṅkhāragataṃ viññāṇagataṃ gahitaṃ parāmaṭṭhaṃ abhiniviṭṭhaṃ
ajjhositaṃ\
adhimuttaṃ natthi na santi - pe - ñāṇagginā daḍḍhanti - \' yassa loke
sakaṃ natthi. \'\
\
Asatā ca na socatīti - \'vipariṇataṃ vā vatthuṃ na socati;
vipariṇatasmiṃ vā vatthusmiṃ na\
socati; cakkhuṃ me vipariṇatanti na socati. Sotaṃ me - ghānaṃ me - jivhā
me - kāyo me -\
mano me - rūpā me - saddā me - gandhā me - rasā me - phoṭṭhabbaṃ me -
kulaṃ me - gaṇo\
me - āvāso me - lābho me - yaso me - pasaṃsā me - sukhaṃ me - cīvaraṃ me
- piṇḍapāto\
me - senāsanaṃ me - gilānapaccayabhesajjaparikkhāro me - mātā me - pitā
me - bhātā me -\
bhaginī me - putto me - dhītā me - mittā me - amaccā me - ñātakā me -
sālohitā me\
vipariṇatā\'ti na socati na kilamati na paridevati na urattāḷiṃ kandati
na sammohaṃ\
āpajjatī\'ti - evampi asatā ca na socati. Athavā, asātāya1 dukkhāya
vedanāya phuṭṭho pareto\
samohito samannāgato na socati na kilamati na paridevati na urattāḷiṃ
kandati na\
sammohaṃ āpajjati. Cakkhurogena phuṭṭho pareto samohito samannāgato na
socati na\
kilamati na paridevati na urattāḷiṃ kandati na sammohaṃ āpajjati.
Sotarogena ghānarogena\
jivhārogena kāyarogena sīsarogena kaṇṇarogena mukharogena dantarogena
kāsena sāsena\
pināsena ḍahena jarena kucchirogena mucchāya pakkhandikāya sūlāya
visūcikāya kuṭṭhena\
gaṇḍena kilāsena sosena apamārena dadduyā kaṇḍuyā kacchuyā nakhasāya2
vitacchikāya\
lohitena pittena madhumehena aṃsāya pīḷakāya bhagandalāya
pittasamuṭṭhānena ābādhena\
semhasamuṭṭhānena ābādhena vātasamuṭṭhānena \[PTS Page 253\] \[\\q
253/\] ābādhena\
sannipātikena ābādhena3 utupariṇāmajena ābādhena3 visamaparihārajena
ābādhena\
opakkamikena ābādhena kammavipākajena ābādhena sītena uṇhena jighacchāya
pipāsāya\
ḍaṃsamakasavātātapasiriṃsapasamphassehi phuṭṭho pareto samohito
samannāgato na socati\
na kilamati na paridevati na urattāḷiṃ kandati na sammohaṃ āpajjatī\'ti
- evampi \' asatā ca\
na socati.\
\
1. Asatāya - sīmu 11 \[PTS\] asattāya - manupa, machasaṃ. 2. Rakhasāya -
sīmu1 3. Ābādhehi\
- \[PTS\]\
\[BJT Page 344\] \[\\x 344/\]\
Athavā, asante asaṃvijjamāne anupalabbhamāne1 ahu vata me2, taṃ vata me
natthi, siyā\
vata me, taṃ vatā\'haṃ na ḷabhāmī\'ti3 na socati na kilamati na
paridevati na urattāḷiṃ\
kandati na sammohaṃ āpajjatī\'ti - \'evampi asatā ca na socati, \'\
\
Dhammesu ca na gacchatīti - na chandāgatiṃ gacchati, na dosāgatiṃ
gacchati, na mohāgatiṃ\
gacchati, na bhayāgatiṃ gacchati, na rāgavasena gacchati, na dosavasena
gacchati; na\
mohāgatiṃ gacchati ; na mānavasena gacchati; na diṭṭhivasena gacchati;
na uddhaccavasena\
gacchati; na vicikicchāvasena gacchati; na anusayavasena gacchati; na ca
vaggehi dhammehi\
yāyati nīyati vuyhati saṃharīyatī\'ti - \'dhammesu ca na gacchati.\
Tenāha \[PTS Page 254\] \[\\q 254/\] bhagavā:\
\
\"Yassa loke sakaṃ natthi asatā ca na socati,\
Dhammesu ca na gacchati sa ce santo\'ti vuccatī\"ti.\
\
Purābhedasuttaniddeso dasamo.\
\
11\
\
Kalahavivādasuttaniddeso\
\[PTS Vol Nd1-2\] \[\\z Nidd /\] \[\\f Ib /\]\
\[PTS Page 255\] \[\\q 255/\]\
\
Atha kalahavivādasuttaniddeso vuccati:\
\
11 - 1\
Kuto pahūtā kalahā vivādā\
Paridevasokā sahamaccharā ca,\
Mānātimānā saha pesunā ca\
Kuto pahūtā2 te tadiṅgha brūhi.\
\
Kuto pahutā4 kalahā vivādā\'ti - \' kalaho\'ti ekena ākārena kalaho;
vivādotipi taññeva; yo\
kalaho, so vivādo. Yo vivādo, so kalaho, athavā, aparena ākārena vivādo
vuccati: kalahassa\
pubbabhāgo vivādo; rājānopi rājuhi vivadanti. Khattiyāpi khattiyehi
vivadanti, brāhmaṇāpi\
brāhmaṇehi vivadanti. Gahapatipi5 gahapatīhi vivadanti. Mātāpi puttena
vivadati. Puttopi\
mātarā vivadati. Pitāpi puttena vivadati. Puttopi pitarā vivadati.
Bhātāpi bhātarā vivadati,\
bhātāpi bhaginiyā vivadati. Bhaginīpi bhātarā vivadati. Sahāyopi
sahāyena vivadati. Ayaṃ\
vivādo.\
1 Anupalabbhiyamāne - \[PTS\] 2. Aho vata me taṃ - sīmu11. \[PTS\] 3. Na
ca labhāmīti - sa\
mu11 4. Bahūtā - manupa. 5. Gahapatikāpi - \[PTS\]\
\
\[BJT Page 346\] \[\\x 346/\]\
\
Katamo kalaho? Āgāhikā1 daṇḍapasutā kāyena vācāya kalahaṃ karonti.
Pabbajitā āpattiṃ\
āpajjantā kāyena vācāya kalahaṃ karonti. Ayaṃ kalaho.\
\
Kuto \[PTS Page 256\] \[\\q 256/\] pahutā kalahā vivādā\'ti - kaḍahā ca
vivādā ca kuto\
pahutā? Kuto jātā? Kuto sañjātā? Kuto nibbattā? Kuto abhinibbattā? Kuto
pātubhūtā?\
Kinnidānā? Kiṃsamudayā? Kiñjātikā? Kimpabhavā\'ti kalahassa ca vivādassa
ca mūlaṃ\
pucchati. Hetuṃ pucchati, nidānaṃ pucchati, sambhavaṃ pucchati, pabhavaṃ
pucchati,\
samuṭṭhānaṃ pucchati, āhāraṃ pucchati, ārammaṇaṃ pucchati, paccayaṃ
pucchati,\
samudayaṃ pucchati papucchati, yāvatā, ajjhesati2, pasādetīti - \'kuto
pahūtā kalahā vivādā.\
\'\
\
Paridevasokā sahamaccharā cā\'ti - \'paridevo\'ti ñātibyasanena vā
phuṭṭhassa bhogabyasanena\
vā phuṭṭhassa rogabyasanena vā phuṭṭhassa sīlabyasanena vā phuṭṭhassa
diṭṭhibyasanena\
vā phuṭṭhassa aññataraññatarena vā byasanena samannāgatassa
aññataraññatarena vā\
dukkhadhammena phuṭṭhassa ādevo paridevo ādevanā paridevanā ādevitattaṃ\
paridevitattaṃ, vācā palāpo vippalāpo lālappo lālappanā3
lālappitattaṃ;4\[A\] sokoti\
ñātibyasanena vā phuṭṭhassa bhoga - roga - sīla - diṭṭhibyasanena vā
phuṭṭhassa,\
aññataraññatarena vā byasanena samannāgatassa aññataraññatarena vā
dukkhadhammena\
phuṭṭhassa, soko socanā socitattaṃ, anto soko anto parisoko anto dāho5
anto paridāho,\
cetaso parijjhāyanā domanassaṃ sokasallaṃ \[a\]; maccharanti pañca
macchariyāni:\
āvāsamacchariyaṃ kulamacchariyaṃ lābhamacchariyaṃ vaṇṇamacchariyaṃ\
dhammamacchariyaṃ. Yaṃ evarūpaṃ macchariyaṃ maccharāyanā
maccharāyitattaṃ,\
vevicchaṃ kadariyaṃ kaṭukañcukatā aggahitattaṃ cittassa;\[D\] idaṃ
vuccati macchariyaṃ.\
Apica khandhamacchariyampi macchariyaṃ, dhātumacchariyampi macchariyaṃ,\
āyatanamacchariyampi \[PTS Page 257\] \[\\q 257/\] macchariyaṃ; gāho
vuccati\
macchariyanti - paridevasokā sahamaccharā ca.\
\
Mānātimānā sahapesunā6 cā\'ti - \'māno\'ti idhekacco mānaṃ janeti jātiyā
vā gottena vā\
kolaputtiyena vā vaṇṇapokkharatāya. Vā dhanena vā ajjhenena 7vā
kammāyatanena vā\
sippāyatanena vā vijjāṭṭhānena vā8 sutena vā paṭibhānena vā
aññataraññatarena vā\
vatthunā. Atimānoti idhekacco paraṃ atimaññati jātiyā vā gottena vā
kolaputtiyena vā\
vaṇṇapokkharatāya. Vā dhanena vā ajjhenena 7vā kammāyatanena vā
sippāyatanena vā\
vijjāṭṭhānena vā8 sutena vā paṭibhānena vā aññataraññatarena vā
vatthunā. Atimānoti\
idhekacco paraṃ atimaññati jātiyā vā gottena vā aññataraññatarena vā
vatthunā.\
\
1. Agarikā - sīmu11 2. Ajjhosati - saumu11. 3. Lālappāyanā - sa mu11
machasaṃ \[PTS\]\
4. Lālappāyitattaṃ - sīmu11 machasaṃ \[PTS\] 5. Cāho - sa 6. Pesuṇā - sa
mu11 7.\
Ajjhayanena - sa 8. Vijjāñāṇena vā - katthaci\
\[A.\] Sacca-paṭiccasamuppādavibhaṅga. \[B.\] Khuddakavatthuvibhaṅga.\
\
\[BJT Page 348\] \[\\x 348/\]\
Pesuññanti - idhekacco pisunavāco hoti: ito sutvā amutra; akkhātā imesaṃ
bhedāya, amutra\
vā sutvā imesaṃ akkhātā amūsaṃ bhedāya. Iti samaggānaṃ vā bhettā
bhinnānaṃ vā\
anuppadātā vaggarāmo vaggarato vagganandi vaggakaraṇiṃ vācaṃ bhāsitā
hoti. Idaṃ\
vuccati pesuññaṃ; apica, dvīhi kāraṇehi pesuññaṃ upasaṃharati:
piyakamyatāya vā\
bhedādhippāyo vā. Kathaṃ piyakamyatāya pesuññaṃ upasaṃharati? Imassa
piyo bhavissāmi,\
manāpo bhavissāmi, vissāsiko bhavissāmi, abbhantariko bhavissāmi,
suhadayo bhavissāmīti\
evaṃ piyakamyatāya pesuññaṃ upasaṃharati. Kathaṃ bhedādhippāyo pesuññaṃ\
upasaṃharati? Kathaṃ ime nānā assu, vinā assu, vaggā assu, dvidhā assu,
dvejjhā assu, dve\
pakkhā assu, bhijjeyyuṃ na samāgaccheyyuṃ, dukkhaṃ na phāsu
vohareyyunti. Evaṃ\
bhedādhippāyo pesuññaṃ upasaṃharatīti - \'mānātimānā sahapesunā ca.\
\
Kuto pahutā te tadiṅgha brūhīti - \' kalaho ca vivādo ca paridevo ca
soko ca macchariyaṃ ca\
māno ca atimāno ca pesuññañcāti \[PTS Page 258\] \[\\q 258/\] ime aṭṭha
kilesā kuto\
pahutā? Kuto jātā? Kuto sañjātā? Kuto nibbattā? Kuto abhinibbattā? Kuto
pātubhūtā?\
Kinnidānā? Kiṃsamudayā? Kiñjātikā2 kimpabhavāti? Imesaṃ aṭṭhannaṃ
kilesānaṃ mūlaṃ\
pucchati, hetuṃ pucchati, nidānaṃ pucchati, sambhavaṃ pucchati, pabhavaṃ
pucchati,\
samuṭṭhānaṃ pucchati, āhāraṃ pucchati, ārammaṇaṃ pucchati. Paccayaṃ
pucchati.\
Samudayaṃ pucchati, papucchati yāvatā ajjhesati pasādetīti kuto pahutā
te tadiṅgha brūhīti\
iṅgha brūhi ācikkha desehi paññapehi paṭṭhapehi vivara vibhaja
uttānīkarohi pakāsehīti -\
kuto pahūtā te tadiṅgha brūhīti.\
\
Tenāha so nimmito,\
\
\" Kuto pahutā kalahā vivādā\
Paridevasokā sahamaccharā ca\"\
Mānātimānā sahapesunā ca\
Kuto pahutā te tadiṅgha brūhī\'ti .\
\
11 - 2\
\
Piyappahutā1 kalahā vivādā\
Paridevasokā sahamaccharā ca,\
Mānātimānā sahapesunā ca maccherayuttā kalahā vivādā\
Vivādajātesu ca pesunāni.\
\
1. Piyā pahūtā - su. Piyappabhūtā - manupa.\
\
\[BJT Page 350\] \[\\x 350/\]\
Piyappahūtā kalahā vivādā paridevasokā sahamaccharā cāti - piyāni dve
piyā: sattā vā\
saṅkhārā vā. Katame sattā piyā? Idha yassa1 te honti atthakāmā hitakāmā
phāsukāmā\
yogakkhemakāmā, mātā vā pitā vā bhātā vā bhaginī vā putto vā dhītā vā
mittā vā amaccā\
vā ñātī vā sālohitā vā, ime sattā piyā. Katame saṅkhārā piyā? Manāpikā
rūpā manāpikā\
saddā manāpikā gandhā manāpikā rasā manāpikā phoṭṭhabbā, ime saṅkhārā
piyā. Piyaṃ\
\[PTS Page 259\] \[\\q 259/\] vatthuṃ acchedasaṃkinopi kalahaṃ karonti.
Acchijjantepi\
kalahaṃ karonti acchinnepi kalahaṃ karonti. Piyaṃ vatthuṃ
vipariṇāmasaṅkinopi kalahaṃ\
karonti. Vipariṇamantepi kalahaṃ karonti. Vipariṇatepi kalahaṃ karonti.
Piyaṃ vatthuṃ\
acchedasaṅkinopi vivadanti. Acchijjantepi vivadanti. Acchinnepi
vivadanti. Piyaṃ vatthuṃ\
vipariṇāmasaṅkinopi vivadanti. Vipariṇamantepi vivadanti. Vipariṇatepi
vivadanti. Piyaṃ\
vatthuṃ acchedasaṅkinopi paridevanti. Acchijjantepi paridevanti.
Achinnepi paridevanti.\
Piyaṃ vatthuṃ vipariṇāmasaṅkinopi paridevanti. Vipariṇamantepi
paridevanti. Vipariṇatepi\
paridevanti. Piyaṃ vatthuṃ acchedasaṅkinopi socanti. Acchijjantepi
socanti. Acchinnepi\
socanti. Piyaṃ vatthuṃ vipariṇāmasaṅkinopi socanti. Vipariṇamantepi
socanti. Vipariṇatepi\
socanti. Piyaṃ vatthuṃ rakkhanti gopenti pariggaṇhanti mamāyanti
maccharāyanti.\
\
Mānātimānā sahapesunā cāti - piyaṃ vatthuṃ nissāya mānaṃ janenti. Piyaṃ
vatthuṃ nissāya\
atimānaṃ janenti. Kathaṃ piyaṃ vatthuṃ nissāya mānaṃ janenti? \" Mayaṃ
lābhino\
manāpikānaṃ rūpānaṃ saddānaṃ gandhānaṃ rasānaṃ phoṭṭhabbānaṃ. Ime
panaññe na\
lābhino manāpikānaṃ rūpānaṃ saddānaṃ gandhānaṃ rasānaṃ phoṭṭhabbāna\"nti
evaṃ piyaṃ\
vatthuṃ nissāya mānaṃ janenti. Kathaṃ piyaṃ vatthuṃ nissāya atimānaṃ
janenti? \"Mayaṃ\
lābhino manāpikānaṃ rūpānaṃ saddānaṃ gandhānaṃ rasānaṃ phoṭṭhabbānaṃ.
Ime panaññe\
na lābhino manāpikānaṃ rūpānaṃ saddānaṃ gandhānaṃ rasānaṃ
phoṭṭhabbāna\"nti evaṃ\
piyaṃ vatthuṃ nissāya atimānaṃ janenti.\
\
Pesuññanti - idhekacco pisunavāco hoti: ito sutvā amutra akkhātā
imesambhedāya - pe -\
Evaṃ bhedādhippāyo pesuññaṃ upasaṃharatīti \' mānātimānā sahapesunā ca.
\'\
\
Maccherayuttā \[PTS Page 260\] \[\\q 260/\] kalahā vivādā\'ti - kalaho
ca vivādo ca paridevo\
ca soko ca māno ca atimāno ca pesuññañcāti ime satta kilesā macchariye
yuttā payuttā\
āyuttā samāyuttāti - \'maccherayuttā kalahā vivādā\'\
\
1. Yāssa sīmu11\
\[BJT Page 352\] \[\\x 352/\]\
\
Vivādajātesu ca pesunānīti - \'vivāde jāte sañjāte nibbatte abhinibbatte
pātubhūte pesuññaṃ\
upasaṃharanti: ito sutvā amutra akkhāyanti imesaṃ bhedāya. Amutra vā
sutvā imesaṃ\
akkhāyanti amūsaṃ bhedāya. Iti samaggānaṃ vā bhettāro bhinnānaṃ vā
anuppadātāro\
vaggārāmā vaggaratā vagganandi vaggakaraṇiṃ vācaṃ bhāsitāro honti idaṃ
vuccati\
pesuññaṃ. Apica, dvīhi kāraṇehi pesuññaṃ upasaṃharanti: piyakamyatāya
vā\
bhedādhippāyā vā. Kathaṃ piyakamyatāya pesuññaṃ upasaṃharanti? Imassa
piyā\
bhavissāma, manāpā bhavissāma, vissāsikā bhavissāma, abbhantarikā
bhavissāma, suhadayā\
bhavissāmāti, evaṃ piyakamyatāya pesuññaṃ upasaṃharanti. Kathaṃ
bhedādhippāyā\
pesuññaṃ upasaṃharanti? Kathaṃ ime nānā assu, vinā assu, vaggā assu,
dvedhā assu,\
dvejjhā assu, dve pakkhā assu, bhijjeyyuṃ na samāgaccheyyuṃ, dukkhaṃ na
phāsu\
vihareyyunti. Evaṃ bhedādhippāyā pesuññaṃ upasaṃharantīti -
\'vivādajātesu ca pesunāti\'\
\
\" Piyappahūtā kalahā vivādā\
Paridevasokā sahamacchārā ca,\
Mānātimānā sahapesunā ca\
Maccherayuttā kalahā vivādā\
Vivādajātesu ca pesunātī\"ti.\
\
11 - 3\
\
Piyā \[PTS Page 261\] \[\\q 261/\] su lokasmiṃ kutonidānā\
Ye cāpi1 lobhā vicaranti loke,\
Āsā ca niṭṭhā ca kuto nidānā\
Ye samparāyāya narassa honti.\
\
\
Piyā su lokasmiṃ kutonidānāti - piyā kuto nidānā, kuto jātā, kuto
sañjātā. Kuto nibbattā.\
Kuto abhinibbattā, kuto pātubhūtā, kinnidānā, kiṃsamudayā, kiñjātikā,
kimpabhavāti\
piyānaṃ mūlaṃ pucchati hetuṃ pucchati, nidānaṃ pucchati, sambhavaṃ
pucchati, pabhavaṃ\
pucchati, samuṭṭhānaṃ pucchati, āhāraṃ pucchati, ārammaṇaṃ pucchati,
paccayaṃ pucchati,\
samudayaṃ pucchati papucchati, yāvatā, ajjhesati2, pasādetīti samudayaṃ
pucchati\
papucchati yāvatā ajjhesati2 pasādetīti - \'piyā su lokasmiṃ kutonidānā.
\'\
\
1. Cāpi - \[PTS\] 2. Ajjhosati - sīmu11.\
\
\[BJT Page 354\] \[\\x 354/\]\
\
Ye cāpi lobhā vicaranti loketi - \' ye cāpī\'ti khattiyā ca brāhmaṇā ca
vessā ca suddā ca\
gahaṭṭhā ca pabbajitā ca devā ca manussā ca; lobhāti yo lobho lubbhanā
lubbhitattaṃ sārāgo\
sārajjanā sārajjitattaṃ abhijjhā lobho akusalamūlaṃ\[a\]vicarantīti
vicaranti viharanti irīyanti\
vattanti pālenti yapenti yāpenti; loketi apāyaloke manussaloke devaloke
khandhaloke\
dhātuloke āyatanaloketi \'ye cāpi lobhā vicaranti loke. \'\
\
Āsā ca niṭṭhā ca kutonidānāti - \'āsā ca niṭṭhā ca kutonidānā kuto jātā
kuto sañjātā kuto\
nibbatti kuto abhinibbattā kuto pātubhūtā kinnidānā kiṃsamudayā
kiñjātikā kimpabhavā, ti\
āsāya ca niṭṭhāya ca mūlaṃ pucchati hetuṃ pucchati, nidānaṃ pucchati,
sambhavaṃ pucchati,\
pabhavaṃ pucchati, samuṭṭhānaṃ pucchati, āhāraṃ pucchati, ārammaṇaṃ
pucchati, paccayaṃ\
pucchati, samudayaṃ pucchati papucchati, yāvatā, ajjhesati2, pasādetīti
- samudayaṃ\
pucchati papucchati yāvatā ajjhesati1 pasādetīti - \'āsā ca niṭṭhā ca
kutonidānā. \'\
\
Ye samparāyāya narassa hontīti - ye narassa parāyanā honti. Dīpā honti,
tāṇā honti, lenā\
honti, saraṇā honti, naro niṭṭhā parāyano hotīti2, \'ye samparāyāya
narassa honti. \'\
\
Tenāha so nimmito:\
\
\"Piyā \[PTS Page 262\] \[\\q 262/\] su lokasmiṃ kutonidānā\
Ye cāpi3 lobhā vicaranti loke,\
Āsā ca niṭṭhā ca kutonidānā\
\
11 - 4\
Chandanidānāti piyāni loke\
Ye cāpi 3 lobhā vicaranti loke,\
Āsā ca niṭṭhā ca ito nidānā\
Ye samparāyāya narassa honti.\
\
Chandanidānāni piyāni loketi - \' chando\'ti yo kāmesu kāmacchando
kāmarāgo kāmanandi\
kāmataṇhā kāmasineho kāmapariḷāho kāmamucchā kāmajjhosānaṃ kāmogho
kāmayogo\
kāmūpādānaṃ kāmacchandanīvaraṇaṃ. Apica, pañca chandā:
pariyesanacchando\
paṭilābhacchando paribhogacchando sannidhicchando vissajjanacchando.
Katamo\
pariyesanachando \" idhekacco ajjhosito yeva atthiko chandajāto rūpe
pariyesati. Sadde -\
gandhe rase - phoṭṭhabbe pariyesati. Ayaṃ pariyesanacchando. Katamo
paṭilābhacchando.\
? Idhekacco ajjhosito yeva atthiko chandajāto rūpe paṭilabhati. Sadde -
gandhe - rase -\
phoṭṭhabbe paṭilabhati. Ayaṃ paṭilābhacchando.\
\
\[A\] dhammasaṅgaṇi - cittuppādakaṇḍa\
1. Ajjhosati - sīmu. 11 2. Niṭṭhāparāyanā hontīti - machasaṃ, sīmu11. 3.
Ye cā pi - syā,\
\[PTS\]\
\
\[BJT Page 356\] \[\\x 356/\]\
Katamo paribhogacchando? Idhekacco ajjhosito yeva atthiko chandajāto
rūpe paribhuñjati,\
sadde gandhe rase phoṭṭhabbe paribhuñjati. Ayaṃ paribhogacchando.
Katamo\
sannidhicchando? Idhekacco ajjhosito yeva atthiko chandajāto
dhanasannicayaṃ karoti\
āpadāsu bhavissatīti; ayaṃ sannidhicchando. Katamo visajjanacchando?
Idhekacco ajjhosito\
yeva atthiko chandajāto dhanaṃ vissajjeti hatthārohānaṃ assārohānaṃ
rathikānaṃ\
dhanuggahānaṃ pattikānaṃ \'ime maṃ rakkhissanti gopissanti
samparivāressantī\'ti. Ayaṃ\
vissajjanacchando. Piyānīti \[PTS Page 263\] \[\\q 263/\] dve piyā:
sattā vā saṅkhārā vā.\
Katame sattā piyā: idha yā\'ssa te honti atthakā hitakāmā phāsukāmā
yogakkhemakāmā mātā\
vā pitā vā bhātā vā bhaginī vā putto vā dhītā vā mittā vā amaccā vā ñātī
vā sālohitā vā,\
ime sattā piyā. Katame saṅkhārā piyā: manāpikā rūpā manāpikā saddā
gandhā rasā\
phoṭṭhabbā, ime saṅkhārā piyā; chandanidānāni piyāni loketi piyā
chandanidānā\
chandasamudayā chandajātikā chandapabhavāti - \' chandanidānāti piyāti
loke. \'\
\
Ye cāpi lobhā vicaranti loketi - \' ye cāpī\'ti khattiyā ca brāhmaṇā ca
vessā ca suddā ca\
gahaṭṭhā ca pabbajitā ca devā ca manussā ca; lobhāti yo lobho lubbhanā
lubbhitattaṃ sārāgo\
sārajjanā sārajjitattaṃ abhijjhā lobho akusalamūlaṃ\[a\]; vicarantīti
vicaranti viharanti irīyanti\
vattanti pālenti yapenti yāpenti; loketi apāyaloke manussaloke devaloke
khandhaloke\
dhātuloke āyatanaloketi \'ye cāpi lobhā vicaranti loke. \'\
\
Āsā ca niṭṭhā ca ito nidānāti - \' āsā\' vuccati taṇhā, yo rāgo sārāgo
anunayo anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho5 saṅge
paṅko ejā māyā\
janikā sañjanikā sañjananī sibbanī jālinī saritā visattikā suttaṃ visaṭā
āyūhanī6 dutiyā\
paṇidhi bhavanetti vanaṃ vanatho santhavo sneho apekkhā paṭibandhu 7 āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchañcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
visamalobho akusalamūlaṃ, \[b\] niṭṭhāti idhekacco rūpe pariyesanto
rūpaṃ paṭilabhati,\
rūpaniṭṭho hoti. Sadde - gandhe rase - phoṭṭhabbe, kulaṃ, gaṇaṃ, āvāsaṃ,
lābhaṃ, yasaṃ,\
pasaṃsaṃ, sukhaṃ, cīvaraṃ piṇḍapātaṃ, senāsanaṃ,
gilānapaccayabhesajjaparikkhāraṃ,\
suttantaṃ, vinayaṃ, abhidhammaṃ, āraññikaṅgaṃ, piṇḍapātikaṅgaṃ,
paṃsukūlikaṅgaṃ,\
tecīvarikaṅgaṃ, sapadānacārikaṅgaṃ, khalupacchābhattikaṅgaṃ,
nesajjikaṅgaṃ,\
yathāsanthatikaṅgaṃ, paṭhamajjhānaṃ, dutiyajjhānaṃ, tatiyajjhānaṃ,
catutthajjhānaṃ\
ākāsānañcāyatanasamāpattiṃ, viññāṇañcāyatanasamāpattiṃ,
ākiñcaññāyatanasamāpattiṃ,\
nevasaññānāsaññāyatanasamāpattiṃ, pariyesanto
nevasaññānāsaññāyatanasamāpattiṃ\
paṭilabhati. Nevasaññānāsaññāyatanasamāpattiniṭṭho hoti.\
\
1 \" Āsāya kasate1 khettaṃ bījaṃ āsāya vappati\
Āsāya vāṇijā yanti samuddaṃ dhanahārakā ;\
Yāya āsāya tiṭṭhāmi2 sā me āsā samijjhatū\"ti3\[c\]\
\
\[A.\] Dhammasaṅgaṇī - cittuppādakaṇḍa. \[B\] dhammasaṅgaṇi
nikkhepakaṇḍa\
1. Kassate - manupa 2. Niṭṭhādi - sīmu. 11. Patiṭṭhāmi - syā. 3.
Samijjhatīti - sīmu11. \[PTS\]\
C. Theragāthā 10. 1. 1.\
\
\[BJT Page 358\] \[\\x 358/\]\
Āsāya samiddhi vuccate1 niṭṭhā; āsā \[PTS Page 264\] \[\\q 264/\] ca
niṭṭhā ca ito nidānāti\
āsā ca niṭṭhā ca ito chandanidānā chandasamudayā chandajātikā
chandapabhavāti āsā ca\
niṭṭhā ca itonidānā.\
\
Ye samparāyāya narassa hontīti - ye narassa parāyanā honti, dīpā honti,
tāṇā honti, lenā\
honti, saraṇā honti. Naro niṭṭhā parāyano hotīti2 - ye samparāyāya
narassa honti.\
\
Tenāha bhagavā:\
\
\" Chandanidānāni piyāni loke\
Ye cāpi lobhā vicaranti loke,\
Āsā ca niṭṭhā ca itonidānā\
Ye samparāyāya narassa hontī\"ti.\
\
11 - 5\
Chando nu lokasmiṃ kutonidāno\
Vinicchayā vāpi kuto pahūtā,\
Kodho mosavajjañca kathaṅkathā ca\
Ye cāpi3 dhammā samaṇena vuttā.\
\
Chando nu lokasmiṃ - kutonidānoti - chando kutonidāno kuto jāto kuto
sañjāto kuto\
nibbatto kuto abhinibbatto kuto pātubhūto kinnidāno kiṃsamudayo
kiñjātiko kimpabhavoti\
chandassa mūlaṃ pucchati hetuṃ pucchati, nidānaṃ pucchati, sambhavaṃ
pucchati, pabhavaṃ\
pucchati, samuṭṭhānaṃ pucchati, āhāraṃ pucchati, ārammaṇaṃ pucchati,
paccayaṃ pucchati,\
samudayaṃ pucchati papucchati, yāvatā, ajjhesati4, pasādetīti - chando
nu lokasmiṃ\
kutonidāno.\
\
Vinicchayā vāpi kuto pahūtāti - vinicchayā kuto pahūtā kuto jātā kuto
sañjāto kuto nibbattā\
kuto abhinibbatto kuto pātubhūto kinnidānā kiṃsamudayā kiñjātikā
kimpabhavāti\
vinicchayānaṃ mūlaṃ pucchati hetuṃ pucchati, nidānaṃ pucchati, sambhavaṃ
pucchati,\
pabhavaṃ pucchati, samuṭṭhānaṃ pucchati, āhāraṃ pucchati, ārammaṇaṃ
pucchati, paccayaṃ\
pucchati, samudayaṃ pucchati papucchati, yāvatā, ajjhesati, pasādetīti -
vinicchayā vāpi kuto\
pahūtā.\
\
Kodho mosavajjañca kathaṅkathā cāti \' kodho\'ti - yo evarūpo cittassa
āghāto paṭighāto\
paṭighaṃ paṭivirodho kopo pakopo sampakopo, doso padoso sampadoso,
cittassa byāpatti\
\[PTS Page 265\] \[\\q 265/\] manopadoso, kodho kujjhanā kujjhitattaṃ,
doso dussanā\
dussitattaṃ, byāpatti byāpajjanā byāpajjitattaṃ, virodho paṭivirodho
caṇḍikkaṃ asuropo\
anattamanatā cittassa\[a\]; mosavajjaṃ vuccati musāvādo, kathaṃkathā
vuccati vicikicchā\'ti -\
kodho mosavajjañca kathaṃkathā ca.\
\
1. Vuccati - sa 2. Niṭṭhā parāyanā hontīti - machasaṃ. Niṭṭhā honti
parāyaṇā honti - sa\
mu11. 3. Vāpi - syā. \[PTS.\] Sa. 4. Ajjhosati sīmu. 11\
\[A.\] Dhammasaṅgaṇi nikkhepakaṇḍa.\
\[BJT Page 360\] \[\\x 360/\]\
Ye cāpi dhammā samaṇena vuttā\'ti - \'ye cāpī\'ti ye kodhena ca
mosavajjena ca\
kathaṃkathāya ca sahagatā sahajātā saṃsaṭṭhā sampayuttā ekuppādā
ekanirodhā\
ekavatthukā ekārammaṇā, ime vuccanti \'ye cāpi dhammā\' athavā, ye te
kilesā aññajātikā\
aññavihitakā, ime vuccanti \'ye cāpi dhammā\' samaṇena vuttāti samaṇena
samitapāpena\
brāhmaṇena bāhitapāpadhammena1 bhikkhunā bhinnakilesamūlena\
sabbakusalamūlabandhanā2 pamuttena vuttā pavuttā ācikkhitā desitā
paññapitā paṭṭhapitā\
vivaṭā vibhattā uttānīkatā pakāsitāti - \'ye cāpi dhammā samaṇena
vuttā\'.\
\
Tenāha bhagavā:\
\" Chando nu lokasmiṃ kutonidāno\
Vinicchayā cāpi kuto pahutā,\
Kodho mosavajjañca kathaṃ kathā ca\
Ye cāpi dhammā samaṇena vuttā\"ti.\
\
11 - 6\
Sātaṃ asātanti yamāhu loke\
Tamūpanissāya pahoti chando,\
Rūpesu disvā vibhavaṃ bhavañca\
Vinicchayaṃ kurute3 jantu loke.\
\
Sātaṃ asātanti yamāhu loketi - \' sāta\'nti sukhā ca vedanā iṭṭhañca
vatthu, 4 asātanti dukkhā\
ca vedanā aniṭṭhañca vatthu; yamāhu loketi yaṃ āhaṃsu yaṃ kathenti yaṃ
bhaṇanti yaṃ\
dīpayanti yaṃ voharantīti - \' sātaṃ asātanti yamāhu loke. \'\
\[PTS Page 266\] \[\\q 266/\]\
\
Rūpesu disvā vibhavaṃ bhavañcā\'ti - \' rūpesū\'ti cattāro ca mahābhūtā
catunnañca\
mahābhūtānaṃ upādāya rūpaṃ. Katamo rūpānaṃ bhavo? Yo rūpānaṃ bhavo jāti
sañjāti\
nibbatti abhinibbatti pātubhāvo; ayaṃ rūpānaṃ bhavo. Katamo rūpānaṃ
vibhavo? Yo rūpānaṃ\
khayo vayo bhedo paribhedo aniccatā antaradhānaṃ; ayaṃ rūpānaṃ vibhavo.
Rūpesu disvā\
vibhavaṃ bhavañcā\'ti rūpesu bhavañca vibhavañca disvā passitvā
tulayitvā tīrayitvā\
vibhāvayitvā vibhūtaṃ katvāti - \' rūpesu disvā vibhavaṃ bhavañca. \'\
\
1. Bāhitapāpena - syā . 2. Sabbākusalabandhanā - sa. 3. Kubbati -
machasaṃ. 4. Vatthuṃ -\
sīmu. 11.\
\
\[BJT Page 362\] \[\\x 362/\]\
\
Vinicchayaṃ kurute jantu loketi - \' vinicchayā\'ti dve vinicchayā
taṇhāvinicchayo ca\
diṭṭhivinicchayo ca. Kathaṃ taṇhāvinicchayaṃ karoti? Idhekaccassa
anuppannā ceva\
bhogā1na uppajjanti; uppannā ca bhogā parikkhayaṃ gacchanti; tassa evaṃ
hoti: \'kena nu\
kho me upāyena anuppannā ceva bhogā na uppajjanti? Uppannā ca bhogā
parikkhayaṃ\
gacchantī\'ti. Tassa pana evaṃ hoti: \'
surāmerayamajjapamādaṭṭhānānuyogaṃ anuyuttassa me\
anuppannā ceva bhogā na uppajjanti; uppannā ca bhogā parikkhayaṃ
gacchanti.\
Vikālavisikhācariyānuyogaṃ anuyuttassa me anuppannā ceva bhogā na
uppajjanti; uppannā\
ca bhogā parikkhayaṃ gacchanti. Samajjābhicaraṇaṃ anuyuttassa me -\
jūtappamādaṭṭhānānuyogaṃ anuyuttassa me - pāpamittānuyogaṃ anuyuttassa
me\
anuppannā ceva bhogā na uppajjanti; uppannā ca bhogā parikkhayaṃ
gacchanti,\
ālassānuyogaṃ2 \[PTS Page 267\] \[\\q 267/\] anuyuttassa me anuppannā
ceva bhogā na\
uppajjanti; uppannā ca bhogā parikkhayaṃ gacchantī\'ti evaṃ ñāṇaṃ katvā
cha bhogānaṃ\
apāyamukhāni na sevati. Cha bhogānaṃ āyamukhāni sevati. Evampi
taṇhāvinicchayaṃ\
karoti.\
\
Athavā kasiyā vā vaṇijjāya vā gorakkhena vā issattena vā rājaporisena3
vā sippaññatarena\
vā paṭipajjati. Evampi taṇhāvinicchayaṃ karoti. Kathaṃ diṭṭhivinicchayaṃ
karoti\"\
cakkhusmiṃ uppanne jānāti \'attā me uppanno\'ti. Cakkhusmiṃ antarahite
jānāsi \'attā me\
antarahito, vigato me attā\'ti, evampi diṭṭhivinicchayaṃ karoti.
Sotasmiṃ - ghānasmiṃ -\
jivhāya - kāyasmiṃ - rūpasmiṃ - saddasmiṃ - gandhasmiṃ rasasmiṃ -
phoṭṭhabbasmiṃ\
uppanne jānāti \'attā me antarahito, vigato me attā\'ti. Evampi
diṭṭhivinicchayaṃ karoti, janeti\
sañjaneti nibbatteti abhinibbatteti. Jantūti satto naro mānavo poso
puggalo jīvo jāgu jantu\
indagu manujo; loke\'ti apāyaloke manussaloke devaloke khandhaloke
dhātuloke\
āyatanaloketi\' \'vinicchayaṃ kurute jantu loke. \'\
Tenāha bhagavā:\
\
Sātaṃ asātanti yamāhu loko\
Tamūpanissāya pahoti chando,\
Rūpesu disvā vibhavaṃ bhavañca\
Vinicchayaṃ kurute3 jantu loke.\
\
11 - 7\
Kodho mosavajjañca kathaṅkathā ca\
Etepi dhammā dvayameva sante,\
Kathaṃkathī ñāṇapathāya sikkhe\
Ñatvā pavuttā samaṇena dhammā.\
\
1. Lobhā. - Sīmu. 11 2. Ālasānuyogaṃ - machasaṃ. 3. Rājaporissena -
sīmu. 114. Kubbati -\
machasaṃ.\
\
\[BJT Page 364\] \[\\x 364/\]\
Kodho mosavajjañca kathaṅkathā cāti - \'kodho\'ti yo evarūpo cittassa
āghāto paṭighāto\
paṭighaṃ paṭivirodho kopo pakopo sampakopo, doso padoso sampadoso,
cittassa byāpatti\
manopadoso, kodho kujjhanā kujjhitattaṃ, doso dussanā dussitattaṃ,
byāpatti byāpajjanā\
byāpajjitattaṃ, virodho paṭivirodho caṇḍikkaṃ asuropo anattamanatā
cittassa\[a\]; mosavajjaṃ\
vuccati musāvādo, \[PTS Page 268\] \[\\q 268/\] kathaṃkathā vuccati
vicikicchā; iṭṭhaṃ\
vatthuṃ nissāyapi kodho jāyati; aniṭṭhaṃ vatthuṃ nissāyapi kodho jāyati.
Iṭṭhaṃ vatthuṃ\
nissāyapi musāvādo uppajjati. Aniṭṭhaṃ vatthuṃ nissāyapi musāvādo
uppajjati, iṭṭhaṃ\
vatthuṃ nissāyapi kathaṅkathā uppajjati, aniṭṭhaṃ vatthuṃ. Nissāyapi
kathaṅkathā uppajjati.\
\
Kathaṃ aniṭṭhaṃ vatthuṃ nissāya kodho jāyati? Pakatiyā aniṭṭhaṃ vatthuṃ
nissāya kodho\
jāyati: anatthaṃ me acarīti kodho jāyati. Anatthaṃ me caratīti kodho
jāyati. Anatthaṃ me\
carissatīti kodho jāyati. Piyassa me manāpassa anatthaṃ acari - anatthaṃ
carati - anatthaṃ\
carissatīti kodho jāyati. Appiyassa me amanāpassa atthaṃ acari - atthaṃ
carati - atthaṃ\
carissatīti kodho jāyati. Evaṃ aniṭṭhaṃ vatthuṃ nissāya kodho jāyati.
Kathaṃ iṭṭhaṃ vatthuṃ\
nissāya kodho jāyati? Iṭṭhaṃ vatthuṃ acchedasaṅkinopi1kodho jāyati,
acchiddantepi kodho\
jāyati, acchinnepi kodho jāyati. Iṭṭhaṃ vatthuṃ vipariṇāmasaṅkinopi
kodho jāyati.\
Vipariṇamantepi kodho jāyati. Vipariṇatepi kodho jāyati. Evaṃ iṭṭhaṃ
vatthuṃ nissāya\
kodho jāyati.\
\
Kathaṃ aniṭṭhaṃ vatthuṃ nissāya musāvādo uppajjati? Idhekacco
andubandhanena2 vā\
baddho3 tassa bandhanassa mokkhatthāya sampajānamusā bhāsati.
Rajjubandhanena vā\
baddho, 3 saṅkhalikabandhanena vā baddho, vettabandhanena vā baddho,
latābandhanena\
vā baddho, pakkhepabandhanena vā baddho, parikkhepabandhanena vā
baddho,\
gāmanigamanagarajanapadaraṭṭhabandhanena vā baddho, janapadabandhanena
vā baddho,\
tassa bandhanassa mokkhatthāya sampajānamusā bhāsati. \[PTS Page 269\]
\[\\q 269/\] evaṃ\
aniṭṭhaṃ vatthuṃ nissāya musāvādo uppajjati. Kathaṃ iṭṭhaṃ vatthuṃ
nissāya musāvādo\
uppajjati? Idhekacco manāpikānaṃ4 rūpānaṃ hetu sampajānamusā bhāsati,
manāpikānaṃ\
saddānaṃ - gandhānaṃ - rasānaṃ phoṭṭhabbānaṃ hetu - cīvarahetu -
piṇḍapātahetu -\
senāsanahetu - gilānapaccayabhesajjaparikkhārahetu sampajānamusā
bhāsati, evaṃ iṭṭhaṃ\
vatthuṃ nissāya musāvādo uppajjati. Kathaṃ aniṭṭhaṃ vatthuṃ nissāya
kathaṅkathā\
uppajjati? \'Muccissāmi5 nu ko cakkhurogato, na nu kho muccissāmi
cakkhurogato,\
kāyarogato, sīsarogato, kaṇṇarogato, mukharogato, muccissāmi 5 nu kho
dantarogato, na\
nu kho muccissāmi dantarogato\'ti evaṃ aniṭṭhaṃ vatthuṃ nissāya
kathaṅkathā uppajjati.\
Kathaṃ iṭṭhaṃ vatthuṃ nissāya kathaṅkathā uppajjati? \'Labhissāmi nu kho
manāpiye6 rūpe,\
na nu kho labhissāmi manāpiye rūpe, labhissāmi nu kho manāpiye6jadde,
gandhe, rase,\
phoṭṭhabbe, kulaṃ gaṇaṃ āvāsaṃ lābhaṃ yasaṃ pasaṃsaṃ sukhaṃ cīvaraṃ
piṇḍapātaṃ\
senāsanaṃ gilānapaccayabhesajjaparikkhāra\'nti evaṃ iṭṭhaṃ vatthuṃ
nissāya kathaṅkathā\
uppajjatī\'ti - kodho mosavajjañca kathaṅkathā ca.\
1. Vatthucchedasaṅkinopi - syā. 2. Addubandhanena - syā. \[PTS\]. 3.
Bandho - syā \[PTS\] 4.\
Manāpānaṃ - sīmu. 11 5. Muñcissāmisīmu11. 6. Manāpike - machasaṃ.\
\
\[BJT Page 366\] \[\\x 366/\]\
Vatepi dhammā dvayameva santeti - sātāsāte sante sukhadukkhe1 sante\
somanassadomanasse sante iṭṭhāniṭṭhe sante anunayapaṭighe sante
saṃvijjamāne atthi\
upalabbhamāneti - etepi dhammā dvayameva sante.\
\
Kathaṅkathī ñāṇapathāya sikkheti - ñāṇampi ñāṇapatho ñāṇassa
ārammaṇampi\
ñāṇapatho; ñāṇasahabhunopi dhammā ñāṇapatho; yathā ariyamaggo
ariyapatho,\
devamaggo devapatho, brahmamaggo brahmapatho; evameva ñāṇampi ñāṇapatho,
ñāṇassa\
ārammaṇampi ñāṇapatho, ñāṇasahabhunopi dhammā ñāṇapatho; sikkheti \[PTS
Page 270\]\
\[\\q 270/\] tisso sikkhā: adhisīlasikkhā adhicittasikkhā
adhipaññāsikkhā.\
\
Katamā adhisīlasikkhā? Idha bhikkhu sīlavā hoti pātimokkhasaṃvarasaṃvuto
viharati,\
ācāragocarasampanno aṇumattesu vajjesu bhayadassāvī, samādāya sikkhati
sikkhāpadesu;\
khuddako sīlakkhandho mahanto sīlakkhandho sīlaṃ patiṭṭhā ādi caraṇaṃ
saṃvaro\
mukhaṃ pamukhaṃ kusalānaṃ dhammānaṃ samāpattiyā, ayaṃ adhisīlasikkhā.\
\
Katamā adhicittasikkhā? Idha bhikkhu vivicceva kāmehi -\
- Pe -\
Ayaṃ adhicittasikkhā.\
\
Katamā adhipaññāsikkhā? Idha bhikkhu paññavā hoti, udayatthagāminiyā
paññāya\
samannāgato ariyāya nibbedhikāya sammādukkhakkhayagāminiyā: so idaṃ
dukkhanti\
yathābhūtaṃ pajānāti - pe -\
Ayaṃ dukkhanirodhagāminī paṭipadā\'ti yathābhūtaṃ pajānāti; ime
āsavā\'ti yathābhūtaṃ\
pajānāti - pe -\
Ayaṃ āsavanirodhagāminī paṭipadā\'ti yathābhūtaṃ pajānāti, ayaṃ
adhipaññāsikkhā.\
\
Kathaṅkathī ñāṇapathāya sikkheti - kathaṅkathī puggalo sakaṅkho
savilekho sadveḷhako\
savicikiccho ñāṇādhigamāya ñāṇapusanāya2 ñāṇasacchikiriyāya adhisīlampi
sikkheyya,\
adhicittampi sikkheyya, adhipaññampi sikkheyya; imā tisso sikkhāyo
āvajjanto sikkheyya,\
jānanto sikkheyya, passanto sikkheyya, paccāvekkhanto sikkheyya, cittaṃ
adhiṭṭhahanto\
sikkheyya, saddhāya adhimuccanto sikkheyya, viriyaṃ paggaṇhanto
sikkheyya, satiṃ\
upaṭṭhapento sikkheyya. Cittaṃ samādahanto sikkheyya. Paññāya pajānanto
sikkheyya,\
abhiññeyyaṃ abhijānanto sikkheyya, pariññeyyaṃ parijānanto sikkheyya,
pahātabbaṃ\
pajahanto sikkheyya, bhāvetabbaṃ bhāvento sikkheyya, sacchikātabbaṃ
sacchikaronto\
sikkheyya \[PTS Page 271\] \[\\q 271/\] ācareyya samācareyya, samādāya
vatteyyā\'ti -\
kathaṅkathī ñāṇapathāya sikkhe.\
\
1. Sukhāsukhe - syā. 2. Ñāṇadassanāya - sa\
\
\[BJT Page 368\] \[\\x 368/\]\
Ñatvā pavuttā samaṇena dhammāti - \' ñatvā\'ti ñatvā jānitvā tulayitvā
tīrayitvā vibhāvayitvā\
vibhūtaṃ katvā vuttā pavuttā ācikkhitā desitā paññapitā paṭṭhapitā
vivaṭā vibhattā\
uttānīkatā pakāsitā\' sabbe saṅkhārā aniccā\'ti ñatvā jānitvā tulayitvā
tīrayitvā vibhāvayitvā\
vibhūtaṃ katvā, vuttā pavuttā ācikkhitā desitā paññapitā paṭṭhapitā
vivaṭā vibhattā\
uttānīkatā pakāsitā. Sabbe saṅkhārā dukkhāti - sabbe dhammā anattāti -
avijjāpaccayā\
saṅkhārāti - pe -\
Saṅkhāranirodhoti - pe -\
Idaṃ dukkhanti - pe - ayaṃ dukkhanirodhagāminī paṭipadā ti.\
Ime āsavāti - pe - ayaṃ āsavanirodhagāminī paṭipadāti, ime dhammā
abhiññeyyāti, ime\
dhammā pariññeyyāti, ime dhammā pahātabbāti, ime dhammā
sacchikātabbā\'ti, channaṃ\
phassāyatanānaṃ samudayañca atthaṅgamañca assādañca ādīnavañca
nissaraṇañca,\
pañcannaṃ upādānakkhandhānaṃ - catunnaṃ mahābhūtānaṃ \'yaṃ kiñci
samudayadhammaṃ\
sabbaṃ taṃ nirodhadhamma\'nti ñatvā jānitvā tulayitvā tīrayitvā
vibhāvayitvā vibhūtaṃ katvā,\
vuttā pavuttā ācikkhitā desitā paññāpitā paṭṭhapitā vivaṭā vibhattā
uttānīkatā pakāsitā.\
Vuttaṃ hetaṃ bhagavatā\' \" abhiññāyāhaṃ bhikkhavo dhammaṃ desemi; no
anabhiññāya.\
Sanidānāhaṃ bhikkhave dhammaṃ desemi; no anidānaṃ. Sappāṭihāriyāhaṃ
bhikkhave\
dhammaṃ desemi; no appāṭihāriyaṃ. Tassa mayhaṃ bhikkhave abhiññāya
dhammaṃ\
desayato no anabhiññāya, sanidānaṃ dhammaṃ desayato no anidānaṃ,
sappāṭihāriyaṃ\
dhammaṃ \[PTS Page 272\] \[\\q 272/\] no appāṭihāriyaṃ, karaṇīyo ovādo;
karaṇīyā\
anusāsanī. Alañca pana vo bhikkhave1 tuṭṭhiyā alaṃ pāmojjāya2 alaṃ
somanassāya\
\'sammāsambuddho bhagavā. Svākkhāto3 dhammo, supaṭipanno saṅgho\'ti
imasmiñca pana\
veyyākaraṇasmiṃ bhaññamāne dasasahassī 4 lokadhātu akampitthā\"ti \[a\]
- ñatvā pavuttā\
samaṇena dhammā.\
\
Tenāha bhagavā:\
\"Kodho mosavajjañca kathaṅkathā ca\
Etepi dhammā dvayameva sante,\
Kathaṃkathī ñāṇapathāya sikkhe\
Ñatvā pavuttā samaṇena dhammā\"ti.\
\
11 - 8\
Sātaṃ asātañca kutonidānā?\
Kismiṃ asante na bhavanti hete,\
Vibhavaṃ bhavañcāpi yametamatthaṃ\
Etaṃ me pabrūhi yatonidānaṃ\
\
1, Bhikkhave vo. - Sīmu11 2. Attamanatā - ani. 3. Bhagavatā dhammo - ati
4. Sahassī - ani.\
\[A\] aṅguttara - tikanipāta - gharaṇḍuvagga.\
\
\[BJT Page 370\] \[\\x 370/\]\
\
Sātaṃ asātañca kutonidānāti - sātā asātā kutonidānā? Kuto jātā? Kuto
sañjātā? Kuto nibbattā?\
Kuto abhinibbattā? Kuto pātubhūtā? Kinnidānā? Kiṃsamudayā? Kiñjātikā
kimpabhavāti\
sātāsātānaṃ mūlaṃ pucchati - pe -\
Samudayaṃ pucchati papucchati yāvatā ajjhesati pasādetīti - \'sātaṃ
asātañca kutonidānā. \'\
\
Kismiṃ asante na bhavanti heteti - \'kismiṃ asante asaṃvijjamāne natthi
anupalabbhamāne\
sātā (asātā) na bhavanti, na jāyanti, na sañjāyanti, na nibbattanti, na
abhinibbattantīti -\
\'kismiṃ asante na bhavanti hete. \'\
\
Vibhavaṃ bhavañcāpi yametamatthanti - katamo sātāsātānaṃ bhavo? Yo
sātāsātānaṃ bhavo\
pabhavo jāti sañjāti nibbatti abhinibbatti pātubhāvo, ayaṃ sātāsātānaṃ
bhavo. Katamo \[PTS\
Page 273\] \[\\q 273/\] sātāsātānaṃ vibhavo? Yo sātāsātānaṃ khayo vayo
bhedo paribhedo\
aniccatā antaradhānaṃ. Ayaṃ sātāsātānaṃ vibhavo;. Yametamatthanti yaṃ
paramatthanti -\
\'vibhavaṃ bhavañcāpi yametamatthaṃ. \'\
\
Etaṃ me pabrūhi. Yatonidānanti - \'eta\'nti2 yaṃ pucchāmi, yaṃ yācāmi,
yaṃ ajjhesāmi, 1 yaṃ\
pasādemi; pabrūhīti brūhi vadehi ācikkha desehi paññapehi paṭṭhapehi
vivara vibhaja\
uttānīkarohi pakāsehī\'ti etaṃ me pabrūhi; yatonidānanti yannidānaṃ yaṃ
samudayaṃ\
yañjātikaṃ yampabhavanti - \'etaṃ me pabrūhi yatonidānaṃ. \'\
\
Tenāha so nimmito:\
\
Sātaṃ asātañca kutonidānā?\
Kismiṃ asante na bhavanti hete,\
Vibhavaṃ bhavañcāpi yametamatthaṃ\
Etaṃ me pabrūhi yatonidānaṃ\
11 - 9\
\
Phassanidānaṃ sātaṃ asātaṃ\
Phasse asante na bhavanti hete,\
Vibhavaṃ bhavaṃ cāpi yametamatthaṃ\
Etaṃ te pabrūmi itonidānaṃ.\
1. Ajjhosāmi - sīmu11. Machasaṃ. 2. Etaṃ meti - sīmu1\
\
\[BJT Page 372\] \[\\x 372/\]\
Phassanidānaṃ sātaṃ asātanti - sukhavedanīyaṃ phassaṃ paṭicca uppajjati
sukhā vedanā. Yā\
tasseva sukhavedanīyassa phassassa nirodhā yaṃ tajjaṃ vedayitaṃ
sukhavedanīyaṃ phassaṃ\
paṭicca uppannā sukhavedanā, sā nirujjhati, sā vūpasammati,
dukkhavedanīyaṃ phassaṃ\
paṭicca uppajjati dukkhā vedanā. Yā tasseva dukkhavedanīyassa phassassa
nirodhā yaṃ\
tajjaṃ vedayitaṃ dukkhavedanīyaṃ \[PTS Page 274\] \[\\q 274/\] phassaṃ
paṭicca uppannā\
dukkhā vedanā, sā nirujjhati; sā vūpasammati1. Adukkhamasukhavedanīyaṃ
phassaṃ\
paṭicca uppajjati adukkhamasukhā vedanā. Yā tasseva
adukkhamasukhavedanīyassa\
phassassa nirodhā yaṃ tajjaṃ vedayitaṃ adukkhamasukhavedanīyaṃ phassaṃ
paṭicca\
uppannā adukkhamasukhā vedanā, sā nirujjhati; vūpasammati. Phassanidānaṃ
sātaṃ asātanti\
sātāsātā phassanidānā phassasamudayā phassajātikā phassapabhavā\'ti - \'
phassanidānaṃ\
sātaṃ asātaṃ. \'\
\
Phasse asante na bhavanti heteti - phasse asante asaṃvijjamāne natthi
anupalabbhamāne sātā\
asātā na bhavanti nappabhavanti na jāyanti na sañjāyanti na nibbattanti
nābhinibbattanti na\
pātubhavantī\'ti - \'phasse asante na bhavanti hete. \'\
\
Vibhavaṃ bhavañcāpi yametamatthanti - bhavadiṭṭhipi phassanidānā
vibhavadiṭṭhipi\
phassanidānā; yametamatthanti yaṃ paramatthanti - \'vibhavaṃ bhavaṃ cāpi
yametamatthaṃ.\
\'\
\
Etaṃ te pabrūmi itonidānanti - \' eva\'nti yaṃ pucchasi, yaṃ yācasi, yaṃ
ajjhesasi, yaṃ pasādesi;\
pabrūmīti brūmi ācikkhāmi desemi paññapemi paṭṭhapemi vivarāmi
vibhajāmi\
uttānīkaromi pakāsemīti \'etaṃ te pabrūmi. \' Itonidānanti ito
phassanidānaṃ\
phassasamudayaṃ phassajātikaṃ phassapabhavanti - \'etaṃ te pabrūmi
itonidānaṃ. \'\
\
Tenāha bhagavā:\
Phassanidānaṃ sātaṃ asātaṃ\
Phasse asante na bhavanti hete,\
Vibhavaṃ bhavi cāpi yametamatthaṃ\
Etaṃ te pabrūmi itonidānaṃ.\
\
11 - 10\
\
Phasso \[PTS Page 275\] \[\\q 275/\] nu lokasmiṃ kutonidāno\
Pariggahā cāpi kuto pahūtā.\
Kismiṃ asante na mamattamatthi\
Kismiṃ vibhūte na phusanti phassā.\
\
\[BJT Page 374\] \[\\x 374/\]\
Phasso nu lokasmiṃ kutonidānoti - phasso kuto nidāno? Kuto jāto? Kuto
sañjāto? Kuto\
nibbatto? Kuto abhinibbatto? Kuto pātubhūto? Kinnidāno? Kiṃ samudayo?
Kiñjātiko?\
Kimpabhavoti phassassa mūlaṃ pucchati, hetuṃ pucchati nidānaṃ pucchati,
sambhavaṃ\
pucchati, pabhavaṃ pucchati, samuṭṭhānaṃ pucchati, āhāraṃ pucchati,
ārammaṇaṃ pucchati,\
paccayaṃ pucchati, samudayaṃ pucchati papucchati, yāvati, ajjhesati2,
pasādetīti - \'phasso\
nu lokasmiṃ kutonidāno\'.\
\
Pariggahā cāpi kuto pahūtāti - pe - samudayaṃ pucchati papucchati yāvati
ajjhesati\
pasādetīti - \'pariggahā cāpi kuto pahūtā.\'\
Kismiṃ asante na mamattamatthīti - kismiṃ asante asaṃvijjamāne1
anupalabbhamāne\
mamattā natthi na santi na saṃvijjanti nūpalabbhanti pahīnā samucchinnā
vūpasantā\
paṭippassaddhā abhabbuppattikā ñāṇagginā daḍḍhāti - kismiṃ asante na
mamattamatthi.\
\
Kismiṃ vibhūte na phusanti phassāti - kismiṃ vibhūte vibhāvite atikkante
samatikkante\
vītivatte phassā na phusatī\'ti - kismiṃ vibhūte na phusanti phassā.\
\
Tenāha so nimmito:\
\
Phasso nu lokasmiṃ kutonidāno\
Pariggahā cāpi kuto pahūtā.\
Kismiṃ asante na mamattamatthi\
Kismiṃ vibhūte na phusanti phassā.\
\
11 - 11\
\
Nāmañca rūpañca paṭicca phasso\
Icchānidānāni pariggahāni.\
Icchāya\'santyā na mamattamatthi\
Rūpe vibhūte na phusanti phassā.\
\
\[PTS Page 276\] \[\\q 276/\]\
Nāmañca rūpañca paṭicca phassoti - cakkhuṃ ca paṭicca rūpe ca uppajjati
cakkhuviññāṇaṃ,\
tiṇṇaṃ saṅgati phasso; cakkhu ca2 rūpā ca rūpasmiṃ, cakkhusamphassaṃ
ṭhapetvā\
sampayuttakā dhammā nāmasmiṃ, evampi nāmañca rūpañca paṭicca phasso;\
\
1. Asaṃvijjamāne natthi - machasaṃ sīmu. 11 2. Cakkhuṃ ca sīmu11\
\
\[BJT Page 376\] \[\\x 376/\]\
\
Sotañca paṭicca sadde ca uppajjati sotaviññāṇaṃ, tiṇṇaṃ saṅgati phasso;
sotañca saddā ca\
rūpasmiṃ. Sotasamphassaṃ ṭhapetvā sampayuttakā dhammā nāmasmiṃ, evampi
nāmañca\
rūpañca paṭicca phasso. Ghānaṃ ca paṭicca gandhe ca uppajjati
ghānaviññāṇaṃ, tiṇṇaṃ\
saṅgati phasso; ghānañca gandhā ca rūpasmiṃ, ghānasamphassaṃ ṭhapetvā
sampayuttakā\
dhammā nāmasmiṃ, evampi nāmañca rūpañca paṭicca phasso; jivhañca paṭicca
rase ca\
uppajjati jivhāsamphassaṃ ṭhapetvā sampayuttakā dhammā nāmasmiṃ, evampi
nāmañca\
rūpañca paṭicca phasso. Kāyañca paṭicca phoṭṭhabbe ca uppajjati
kāyaviññāṇaṃ, tiṇṇaṃ\
saṅgati phasso; kāyo ca phoṭṭhabbā ca rūpasmiṃ kāyasamphassaṃ ṭhapetvā
sampayuttakā\
dhammā nāmasmiṃ, evampi nāmañca rūpañca paṭicca phasso. Manañca paṭicca
dhamme ca\
uppajjati manoviññāṇaṃ, tiṇṇaṃ saṅgati phasso; vatthurūpaṃ rūpasmiṃ,
dhammā rūpino\
rūpasmiṃ, manosamphassaṃ ṭhapetvā sampayuttakā dhammā nāmasmiṃ, evampi
nāmañca\
rūpañca paṭicca phasso.\
\
Icchānidānāni pariggahānīti - \'icchā \' vuccati taṇhā, yo rāgo sārāgo
anunayo anurodho\
nandi nandirāgo cittassa sārāgo icchā mucchā ajjhosānaṃ gedho paḷigedho5
saṅge paṅko ejā\
māyā janikā sañjanikā sañjananī sibbanī jālinī saritā visattikā suttaṃ
visaṭā āyūhanī6 dutiyā\
paṇidhi bhavanetti vanaṃ vanatho santhavo sneho apekkhā paṭibandhu 7 āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchañcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ, pariggahāti dve pariggahā: taṇhāpariggaho ca
diṭṭhipariggaho ca\
katamaṃ taṇhāpariggaho? Yāvatā taṇhāsaṃkhātena sīmakataṃ mariyādīkataṃ
odhikataṃ\
pariyantakataṃ pariggahitaṃ mamāyitaṃ idaṃ mamaṃ etaṃ mamaṃ ettakaṃ
mamaṃ ettāvatā\
mamaṃ mama rūpā saddā gandhā rasā phoṭṭhabbā attharaṇā pāpuraṇā dāsidāsā
ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ janapado koso ca koṭṭhāgāraṃ ca kevalampi\
mahāpaṭhaviṃ taṇhāvasena mamāyati. Yāvatā5 aṭṭhasatataṇhāvicaritaṃ,
ayaṃ\
taṇhāpariggaho\
\
Ayaṃ diṭṭhipariggaho. Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāro diṭṭhivisūkāyikaṃ diṭṭhivipphanditaṃ6 diṭṭhisañeyājanaṃ
gāho paṭiggāho7\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ \' yāthāvata\'nti8
gāho yāvatā\
dvāsaṭṭhi diṭṭhigatāni, ayaṃ diṭṭhipariggaho. Icchānidānāni
pariggahānīti pariggahā\
icchānidānā icchāhetukā icchāpaccayā icchākāraṇā icchāpabhavāti -
icchānidānāni\
pariggahāni.\
\
Icchāya\'santyā na mamattamatthī\'ti - \'icchā\' vuccati taṇhā, yo rāgo
sārāgo anunayo\
anurodho nandi nandirāgo cittassa sārāgo icchā mucchā ajjhosānaṃ gedho
paḷigedho5 saṅge\
paṅko ejā māyā janikā sañjanikā sañjananī sibbanī jālinī saritā
visattikā suttaṃ visaṭā\
āyūhanī6 dutiyā paṇidhi bhavanetti vanaṃ vanatho santhavo sneho apekkhā
paṭibandhu 7\
āsā āsiṃsanā āsiṃsitattaṃ, rūpāsā saddāsā gandhāsā rasāsā phoṭṭhabbāsā
lābhāsā dhanāsā\
puttāsā jīvitāsā, jappā pajappā abhijappā jappanā jappitattaṃ loluppaṃ
loluppāyanā\
loluppāyitattaṃ pucchañcikatā sādukamyatā, adhammarāgo visamalobho
nikanti nikāmanā\
patthanā pihanā sampatthanā, kāmataṇhā bhavataṇhā vibhavataṇhā rūpataṇhā
arūpataṇhā\
nirodhataṇhā, rūpataṇhā saddataṇhā gandhataṇhā rasataṇhā
phoṭṭhabbataṇhā\
dhammataṇhā, ogho yogo gantho upādānaṃ āvaraṇaṃ nīvaraṇaṃ chadanaṃ
bandhanaṃ\
upakkileso anusayo pariyuṭṭhānaṃ latā vevicchaṃ, dukkhamūlaṃ
dukkhanidānaṃ\
dukkhappabhavo mārapāso mārabalisaṃ māravisayo taṇhānadī taṇhājālaṃ
taṇhāgaddulaṃ\
taṇhāsamuddo, abhijjhā lobho akusalamūlaṃ;\
\
\'Mamattā\'ti dve mamattā: taṇhāmamattañca diṭṭhimamattañca.\
\[PTS Page 276\] \[\\q 276/\]\
Katamaṃ taṇhāmamattaṃ? Yāvatā taṇhāsaṃkhātena sīmakataṃ mariyādikataṃ4
odhikataṃ\
pariyantakataṃ pariggahitaṃ mamāyitaṃ idaṃ mamaṃ etaṃ mamaṃ ettakaṃ
mamaṃ ettāvatā\
mamaṃ mama rūpā saddā gandhā rasā phoṭṭhabbā attharaṇā pāpuraṇā dāsidāsā
ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ janapado koso ca koṭṭhāgāraṃ ca kevalampi\
mahāpaṭhaviṃ taṇhāvasena mamāyati. Yāvatā5 aṭṭhasatataṇhāvicaritaṃ,
idaṃ\
taṇhāmamattaṃ.\
\
Katamaṃ diṭṭhimamattaṃ? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāro diṭṭhivisūkāyikaṃ diṭṭhivipphanditaṃ6 diṭṭhisañeyājanaṃ
gāho paṭiggāho7\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ \' yāthāvata\'nti8
gāho yāvatā\
dvāsaṭṭhi diṭṭhigatāni, idaṃ diṭṭhimamattaṃ. Icchāya\'santyā na
mamattamatthīti icchāya\
asantyā asaṃvijjamānāya natthi anupalabbhamānāya mamattaṃ natthi na
santi na saṃvijjanti\
nūpalabbhanti, pahīnā samucchinnā vūpasantā paṭippassaddhā
abhabbuppattikā ñāṇagginā\
daḍḍhāti - icchāya\'santyā na mamattamatthi. Rūpe vibhūte na phusanti
phassāti - \'rūpe\'ti ca\
cattāro ca mahābhūtā cataṇṇañca mahābhūtānaṃ upādāya rūpaṃ; rūpe
vibhūteti catuhākārehi\
rūpaṃ vibhūtaṃ hoti. Ñātavibhūtena1 tīraṇavibhūtena pahānavibhūtena\
samatikkamavibhūtena. Kathaṃ ñātavibhūtena2 rūpaṃ vibhūtaṃ hoti? Rūpaṃ
jānāti yaṃ kiñci\
rūpaṃ, sabbaṃ rūpaṃ cattāri ca mahābhūtāni catuṇṇañca mahābhūtānaṃ
upādāya rūpanti\
jānāti passati.\
1. Ñāṇavibhūtena - sīmu. 11. Ñātavītivattena - sa 2. Ñāṇavibhūtena -
sīmu. 11\
\
\[BJT Page 378\] \[\\x 378/\]\
\
Evaṃ ñātavibhūtena rūpaṃ vibhūtaṃ hoti. Kathaṃ tīraṇavibhūtena rūpaṃ
vibhūtaṃ hoti? Evaṃ\
ñātaṃ katvā rūpaṃ tīreti; aniccato dukkhato rogato gaṇḍato sallato
aghato ābādhato parato\
palokato ītito upaddavato bhayato upassaggato calato pabhaṅgurato1
addhuvato atāṇato\
alenato asaraṇato rittato tucchato suññato anattato ādīnavato
vipariṇāmadhammato\
asārakato2 aghamūlato vadhakato vibhavato sāsavato saṅkhatato mārāmisato
jātidhammato\
jarādhammato byādhidhammato maraṇadhammato\
sokaparidevadukkhadomanassūpāyāsadhammato saṅkilesikadhammato
samudayato\
atthaṅgamato assādato3 ādīnavato nissaraṇato tīreti. Evaṃ
tīraṇavibhūtena rūpaṃ vibhūtaṃ\
hoti. \[PTS Page 278\] \[\\q 278/\] kathaṃ pahānavibhūtena rūpaṃ
vibhūtaṃ hoti? Evaṃ\
tīrayitvā rūpe chandarāgaṃ pajahati, vinodeti, byantīkaroti, anabhāvaṃ
gameti. Vuttaṃ hetaṃ\
bhagavatā: \"ye bhikkhave rūpe chandarāgo, taṃ pajahatha; evaṃ taṃ rūpaṃ
pahīnaṃ\
bhavissati ucchinnamūlaṃ tālāvatthukataṃ4 anabhāvakataṃ āyatiṃ
anuppādadhamma\"nti. \[A\]\
evaṃ pahānavibhūtena rūpaṃ vibhūtaṃ hoti. Kathaṃ samatikkamavibhūtena
rūpaṃ vibhūtaṃ\
hoti? Catasso arūpasamāpattiyo paṭiladdhassa rūpā vibhūtā honti
vibhāvitā atikkantā\
samatikkantā vītivattā. Evaṃ samatikkamavibhūtena rūpaṃ vibhūtaṃ hoti.
Imehi catuhi\
kāraṇehi rūpaṃ vibhūtaṃ hoti. Rūpe vibhūte na phusanti phassāti rūpe
vibhūte vibhāvite\
atikkante samatikkante vītivatte pañca phassā na phusanti:
cakkhusamphasso\
sotasamphasso ghānasamphasso jivhāsamphasso kāyasamphasso - rūpe vibhūte
na phusanti\
phassā.\
\
Tenāha bhagavā:\
\"Nāmañca rūpañca paṭicca phasso\
Icchānidānāni pariggahāni,\
Icchāya\'santyā na mamattamatthi\
Rūpe vibhūte na phusanti phassā\"ti.\
\
11 - 12\
\
Kathaṃ sametassa vibhoti rūpaṃ\
Sukhaṃ dukhaṃ5 vāpi kathaṃ vibhoti,\
Etaṃ me pabrūhi yathā vibhoti\
Taṃ jānissāma iti6 me mano ahū.\
\
1. Pabhaṅgato - \[PTS.\] Pabhaṅguto - sa 2. Asaraṇato - syā 3. Asārato -
sīmu 11 4.\
Tālavatthukataṃ - sa 5. Dukkhaṃ - syā manupa \[PTS.\] Dukhañcāpi -
machasaṃ. 6.\
Jānissamāti - sīmu 11 machasaṃ \[a.\] Khandhasaṃyutta - bhāravagga.\
\
\[BJT Page 380\] \[\\x 380/\]\
\
Kathaṃ sametassa vibhoti rūpanti - \'kathaṃ sametassā\'ti kathaṃ
sametassa, kathaṃ\
paṭipannassa, kathaṃ irīyantassa, kathaṃ vattantassa, kataṃ pālentassa,
kathaṃ yapentassa,\
\[PTS Page 279\] \[\\q 279/\] kathaṃ yāpentassa rūpaṃ vibhoti,
vibhāvīyati1 atikkamīyati2\
samatikkamīyati, vītivattīyatīti - kathaṃ sametassa vibhoti rūpaṃ.\
\
Sukhaṃ dukhaṃ vāpi kathaṃ vibhotīti - sukhaṃ ca dukkhaṃ ca kathaṃ
vibhoti vibhāvīyati\
atikkamīyati samatikkamīyati vītivattīyatīti - sukhaṃ dukhaṃ vāpi kathaṃ
vibhoti.\
\
Etaṃ me pabrūhi yathā vibhotīti - \'eta\'nti yaṃ pucchāmi, yaṃ yācāmi,
yaṃ ajjhesāmi3 yaṃ\
pasādemīti etaṃ; me pabrūhīti me pabrūhi ācikkha desehi paññapehi
paṭṭhapehi vivara\
vibhaja uttānīkarohi pakāsehīti etaṃ me pabrūhi; yathā vibhotīti yathā
vibhoti vibhāvīyati\
atikkamīyati samatikkamīyati vītivattīyatīti - etaṃ me pabrūhi yathā
vibhoti.\
\
Taṃ jānissāma iti me mano ahūti - \'tañjānissāmā\'ti taṃ jāneyyāma
ājāneyyāma4 vijāneyyāma\
paṭivijāneyyāma paṭivijjheyyāmā\'ti; taṃ jānissāma; iti me mano ahūti
iti me mano ahū, iti me\
cittaṃ ahu, iti me saṅkappo ahu, iti me viññāṇaṃ ahūti - taṃ jānissāma
iti me mano ahu.\
\
Tenāha so nimmito: kathaṃ sametassa vibhoti rūpaṃ\
Sukhaṃ dukhaṃ5 vāpi kathaṃ vibhoti,\
Etaṃ me pabrūhi yathā vibhoti\
Taṃ jānissāma iti6 me mano ahū.\
\
11 - 13\
\
Na saññasaññī na visaññasaññī\
Nopi asaññī na vibhūtasaññī.\
Evaṃ sametassa vibhoti rūpaṃ\
Saññānidānā hi papañcasaṅkhā.\
\
Na saññasaññī na visaññasaññīti - saññasaññino vuccanti ye pakatisaññāya
ṭhitā, napi so\
pakatisaññāya ṭhito; visaññāsaññino vuccanti ummattakā, ye ca
khittacittā; \[PTS Page 280\]\
\[\\q 280/\] napi so ummattako, nopi khittacittoti - na saññasaññī na
visaññasaññī.\
\
1. Vibhāviyyati sīmu11. \[PTS\] 2. Atikkamīyyati - sīmu 11 \[PTS\] 3.
Ajjhosāmi - sīmu11. 4.\
Pajāneyyāma - sa.\
\
\[BJT Page 382\] \[\\x 382/\]\
Nopi asaññī na vibhūtasaññīti - asaññino vuccanti nirodhasamāpannā ye ca
asaññasattā;\
napi so nirodhasamāpanno, napi asaññasatto. Vibhūtasaññino vuccanti ye
catuṇṇaṃ\
āruppasamāpattīnaṃ lābhino; napi so catuṇṇaṃ arūpasamāpattīnaṃ lābhīti
nopi asaññī na\
vibhūtasaññī.\
\
Evaṃ sametassa vibhoti rūpanti - \" idha bhikkhu sukhassa ca pahānā
dukkhassa ca pahānā\
pubbeva somanassadomanassānaṃ atthaṅgamā adukkhaṃ asukhaṃ
upekkhasatipārisuddhiṃ\
catutthaṃ jhānaṃ upasampajja viharati. So evaṃ samāhite citte parisuddhe
pariyodāte\
anaṅgaṇe vigatūpakkilese mudubhūte kammaniye ṭhite ānejjappatte\
ākāsānañcāyatanasamāpattipaṭilābhatthāya cittaṃ abhinīharati
abhininnāmeti\",\
āruppamaggasamaṅgīti. Evaṃ sametassāti evaṃ paṭipannassa evaṃ
irīyantassa evaṃ\
vattantassa evaṃ pālentassa evaṃ yapentassa evaṃ yāpentassa rūpaṃ
vibhoti vibhāvīyati\
atikkamīyati samatikkamīyati vītivattīyatīti - evaṃ sametassa vibhoti
rūpaṃ.\
\
Saññānidānā hi papañcasaṅkhāti - papañcā yeva papañcasaṅkhā; taṇhā
papañcasaṅkhā,\
diṭṭhi papañcasaṅkhā, mānaṃ papañcasaṅkhā; saññānidānā saññāsamudayā
saññājātikā\
saññāpabhavāti - saññānidānā hi papañcasaṅkhā.\
\
Tenāha bhagavā:\
Na saññasaññī na visaññasaññī\
Nopi asaññī na vibhūtasaññī.\
Evaṃ sametassa vibhoti rūpaṃ\
Saññānidānā hi papañcasaṅkhā.\
11 - 14\
Yantaṃ \[PTS Page 281\] \[\\q 281/\] apucchimha akittayī no\
Aññaṃ taṃ pucchāma tadiṅgha brūhi,\
Ettāvataggaṃ nu1 vadanti heke\
Yakkhassa suddhiṃ idha paṇḍitā se\
Udāhu aññampi vadanti etto.\
\
Yantaṃ apucchimha akittayī noti - yantaṃ apucchimha ayācimha ajjhesimha
pasādayimha;\
akittayi noti kittitaṃ ācikkhitaṃ desitaṃ paññapitaṃ paṭṭhapitaṃ vivaṭaṃ
vibhattaṃ\
uttānīkataṃ pakāsitanti - yantaṃ apucchimha akittayī no.\
\
1. No - sa \[PTS\]\
\
\[BJT Page 384\] \[\\x 384/\]\
Aññaṃ taṃ pucchāma tadiṅgha brūhīti - aññaṃ taṃ pucchāma, aññaṃ taṃ
papucchāma,\
aññaṃ taṃ ajjhesāma, aññaṃ taṃ pasādema, uttariṃ taṃ pucchāma; tadiṅgha
brūhīti iṅgha\
brūhi ācikkha desehi paññapehi paṭṭhapehi vivara vibhaja uttānīkarohi
pakāsehīti - aññaṃ\
taṃ pucchāma tadiṅgha brūhi.\
\
Ettāvataggaṃ nu vadanti heke yakkhassa suddhiṃ idha paṇḍitā seti eke
samaṇabrāhmaṇā\
etā arūpasamāpattiyo aggaṃ seṭṭhaṃ visiṭṭhaṃ pāmokkhaṃ uttamaṃ pavaraṃ
vadanti\
kathenti bhaṇanti dīpayanti voharanti. . Yakkhassā\'ti sattassa narassa
mānavassa posassa\
puggalassa jīvassa jāgussa1 jantussa indagussa2 manujassa; suddhinti
suddhiṃ visuddhiṃ\
parisuddhiṃ muttiṃ vimuttiṃ parimuttiṃ; idha paṇḍitā se\'ti idha
paṇḍitavādā thiravādā3\
ñāyavādā hetuvādā lakkhaṇavādā kāraṇavādā ṭhānavādā sakāya laddhiyā\'ti
- \'ettāvataggaṃ\
nu vadanti heke yakkhassa suddhiṃ idha paṇḍitā se. \'\
\
Udāhu aññampi vadanti etto\'ti - udāhu eke samaṇabrāhmaṇā etā
arūpasamāpattiyo\
atikkamitvā samatikkamitvā vītivattetvā, \[PTS Page 282\] \[\\q 282/\]
etto arūpasamāpattito\
aññaṃ uttariṃ yakkhassa suddhiṃ visuddhiṃ parisuddhiṃ muttiṃ vimuttiṃ
parimuttiṃ\
vadanti kathenti bhaṇanti dīpayanti voharantīti - udāhu aññampi vadanti
etto.\
Tenāha so nimmito:\
\
\"Yantaṃ apucchimha akittayī no\
Aññaṃ taṃ pucchāma tadiṅgha brūhi,\
Ettāvataggaṃ nu vadanti he\'ke\
Yakkhassa suddhiṃ idha paṇḍitā se\
Udāhu aññampi vadanti etto\"ti.\
\
\
11 - 15\
Ettāvataggampi vadanti he\'ke\
Yakkhassa suddhiṃ idha paṇḍitā se,\
Tesaṃ paneke samayaṃ vadanti\
Anupādisese kusalāvadānā.\
\
Ettāvataggampi vadanti heke yakkhassa suddhiṃ idha paṇḍitā seti santeke\
samaṇabrāhmaṇā sassatavādā etā arūpasamāpattiyo aggaṃ seṭṭhaṃ visiṭṭhaṃ
pāmokkhaṃ\
uttamaṃ pavaraṃ vadanti kathenti bhaṇanti dīpayanti voharanti;
yakkhassā\'ti sattassa\
narassa mānavassa posassa puggalassa jīvassa jāgussa1 jantussa
indagussa2 manujassa;\
suddhinti suddhiṃ visuddhiṃ parisuddhiṃ muttiṃ vimuttiṃ parimuttiṃ; idha
paṇḍitā se\'ti\
idha paṇḍitavādā thiravādā ñāyavādā hetuvādā lakkhaṇavādā kāraṇavādā
ṭhānavādā\
sakāya laddhiyā\'ti - ettāvataggampi vadanti heke yakkhassa suddhiṃ idha
paṇḍitā se\
\
1. Jatussa - sīmu 11 jagussa - \[PTS\] 2. Hindagussa - pu dhīravādā -
syā. - \[PTS\]\
\[BJT Page 386\] \[\\x 386/\]\
Tesaṃ paneke samayaṃ vadanti anupādisese kusalāvadānāti tesaṃ yeva\
samaṇabrāhmaṇānaṃ eke samaṇabrāhmaṇā ucchedavādā bhavatajjitā vibhavaṃ\
abhinandanti, te sattassa samaṃ upasamaṃ vūpasamaṃ nirodhaṃ
paṭippassaddhinti vadanti.\
Yato kiṃ bho ayaṃ attā kāyassa bhedā ucchijjati vinassati na hoti
parammaraṇā, ettāvatā\
anupādiseso hoti. Kusalāvadānāti kusalavādā \[PTS Page 283\] \[\\q
283/\] paṇḍitavādā\
thiravādā ñāyavādā hetuvādā lakkhaṇavādā kāraṇavādā ṭhānavādā sakāya
laddhiyāti -\
tesaṃ paneke - samayaṃ vadanti anupādisese kusalāvadānā.\
\
Tenāha bhagavā:\
\
Ettāvataggampi vadanti he\'ke\
Yakkhassa suddhiṃ idha paṇḍitā se,\
Tesaṃ paneke samayaṃ vadanti\
Anupādisese kusalāvadānā.\
\
11 - 16\
Ete ca ñatvā upanissitāti\
Ñatvā muni nissaye so vimaṃsī,\
Ñatvā vimutto na vivādameti1\
Bhavābhavāya na sameti dhīro.\
\
Ete ca ñatvā upanissitāti - \'ete\'ti diṭṭhigatike; upanissitāti
sassatadiṭṭhinissitā\'ti ñatvā,\
ucchedadiṭṭhinissitāti ñatvā, sassatucchedadiṭṭhinissitāti ñatvā,
jānitvā tulayitvā tīrayitvā\
vibhāvayitvā vibhūtaṃ katvā\'ti - ete ca ñatvā upanissitā\"ti.\
\
Ñatvā muni nissaye so vimaṃsī\'ti - \'munī\'ti monaṃ vuccati ñāṇaṃ na
ussesu2 vadate\
munino samesu na omesūti - \' munī\'ti monaṃ vuccati ñāṇaṃ \" yā paññā
pajānanā vicayo\
pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ
kosallaṃ\
nepuññaṃ vebhavyā cintā upaparikkhā bhūrī medhā pariṇāyikā vipassanā
sampajaññaṃ\
patodo paññā paññindriyaṃ paññābalaṃ paññāsatthaṃ paññāpāsādo
paññāāloko\
paññāobhāso paññāpajjoto paññāratanaṃ amoho dhammavicayo sammādiṭṭhi\"
\[a\] tena\
ñāṇena samannāgato muni monappatto.\
\
Tīṇi moneyyāni: kāyamoneyyaṃ, vacīmoneyyaṃ, manomoneyyaṃ katamaṃ
kāyamoneyyaṃ\"\
tividhānaṃ kāyaduccaritānaṃ pahānaṃ kāyamoneyyaṃ. Tividhakāyasucaritaṃ
kāyamoneyyaṃ.\
Kāyārammaṇañāṇaṃ kāyamoneyyaṃ. Kāyapariññā kāyamoneyyaṃ. Pariññāsahagato
maggo\
kāyamoneyyaṃ. Kāye chandarāgassa pahānaṃ kāyamoneyyaṃ
kāyasaṅkhāranirodho\
catutthajjhānasamāpatti kāyamoneyyaṃ. Idaṃ kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahāṇaṃ
vacīmoneyyaṃ.\
Catubbidhaṃ vacīsucaritaṃ vacīmoneyyaṃ. Vācārammaṇaṃ ñāṇaṃ
vacīmoneyyaṃ.\
Vācāpariññā vacīmoneyyaṃ. Pariññāsahagato maggo vacīmoneyyaṃ. Vācāya
chandarāgassa\
pahāṇaṃ vacīmoneyyaṃ. Vacīsaṅkhāranirodho dutiyajjhānasamāpatti
vacīmoneyyaṃ. Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ.\
Tividhaṃ manosucaritaṃ manomoneyyaṃ. Cittārammaṇaṃ ñāṇaṃ manomoneyyaṃ.\
Cittapariññā manomoneyyaṃ. Pariññāsahagato maggo manomoneyyaṃ. Citte
chandarāgassa\
pahānaṃ manomoneyyaṃ. Cittasaṅkhāranirodho
saññāvedayitanirodhasamāpatti\
manomoneyyaṃ. Idaṃ manomoneyyaṃ.\
\
5. \" Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ. \[B\]\
6. Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu ninhātapāpaka\" nti\[c\]\
\
Imehi tīhi moneyyehi dhammehi samannāgatā cha munayo: agāramunino
anagāramunino\
sekhamunino asekhamunino paccekamunino munimunino.\
\
Katame anagāramunino? Ye te agārikā diṭṭhapadā viññātasāsanā; ime
agāramunino katame\
agāramunino \" ye te pabbajitā diṭṭhapadā viññātasāsanā; ime
anagāramunino. Satta sekhā\
sekhamunino arahanto asekhamunino paccekabuddhā paccekamunino.
Munimunino\
vuccanti tathāgatā arahanto sammāsambuddhā.\
\
7. \" Na monena1 muni hoti mūḷharūpo aviddasu,\
Yo ca tulaṃ va paggayha varamādāya paṇḍito.\
\
8. Pāpāni parivajjeti sa munī tena so muni,\
Yo munāti ubho loke muni tena pavuccati\[a.\]\
\
9. Asatañca satañca ñatvā dhammaṃ ajjhattaṃ bahiddhā ca sabbaloke\
Devamanussehi pūjito yo saṅgajālamaticca so muni.\
Muni sassatadiṭṭhinissitāti ñatvā, ucchedadiṭṭhinissitāti ñatvā,
sassatucchedadiṭṭhinissitāti\
ñatvā jānitvā tulayitvā tīrayitvā vibhāvayitvā vibhūtaṃ katvā; so
vimaṃsī\'ti paṇḍito\
paññavā buddhimā ñāṇī vibhāvī medhāvīti - ñatvā munī nissaye\
\
1. Napi vādameti - katthaci.\
\
\[BJT Page 388\] \[\\x 388/\]\
Ñatvā vimutto na vivādametīti - ñatvā jānitvā tulayitvā tīrayitvā
vibhāvayitvā vibhūtaṃ\
katvā, vimutto\'ti mutto vimutto suvimutto parimutto
accantaanupādāvimokkhena, \" sabbe\
saṅkhārā aniccā\"ti ñatvā jānitvā tulayitvā tīrayitvā vibhāvayitvā
vibhūtaṃ katvā mutto\
vimutto suvimutto parimutto accantaanupādāvimokkhena, \" sabbe saṅkhārā
dukkhā\"ti - pe\
-\
\"Yaṃ kiñci samudayadhammaṃ sabbantaṃ nirodhadhamma\"nti \[PTS Page
284\] \[\\q 284/\]\
ñatvā: jānitvā tulayitvā tīrayitvā vibhāvayitvā vibhūtaṃ katvā, mutto
vimutto suvimutto\
parimutto accantaanupādāvimokkhenāti - ñatvā vimutto; na vivādametī\'ti
- na kalahaṃ\
karoti, na medhagaṃ karoti. Vuttaṃ hetaṃ bhagavatā: \"evaṃ vimuttacitto
kho aggivessana,\
bhikkhu na kenaci saṃvadati. Na kenaci vivadati, yañca loke vuttaṃ. Tena
ca voharati\
aparāmasa\"nti \[a\] ñatvā vimutto na vivādameti.\
\
Bhavābhavāya na sameti dhīro\'ti - \" bhavābhavāyā \"ti bhavābhavāya1
kammabhavāya\
punabbhavāya kāmabhavāya; kammabhavāya kāmabhavāya punabbhavāya;
rūpabhavāya\
kammabhavāya rūpabhavāya punabbhavāya; punappunabhavāya;
punappunagatiyā\
punappunauppattiyā punappunapaṭisandhiyā punappunaattabhāvāya\
punappunābhinibbattiyā na sameti na samāgacchati na gaṇhāti na
parāmasati nābhinivisati.\
Dhīro\'ti dhīro paṇḍito paññavā buddhimā ñāṇī vibhāvī medhāvī\'ti -
bhavābhavāya na\
sameti dhīro.\
\
Tenāha bhagavā:\
Ete ca ñatvā upanissitāti\
Ñatvā muni nissaye so vimaṃsī,\
Ñatvā vimutto na vivādameti1\
Bhavābhavāya na sameti dhīro.\
\
Kalahavivādasuttaniddeso samatto\
Ekādasamo.\
\
12\
Cūlaviyūhasuttaniddeso\
\
Atha cūlaviyūhasuttaniddeso vuccati:\
12 - 1\
Sakaṃ \[PTS Page 285\] \[\\q 285/\] sakaṃ diṭṭhiparibbasānā\
Viggayha nānā2 kusalā vadanti,\
Evaṃ pajānāti3 sa vedaa4 dhammaṃ\
Idaṃ paṭikkosamakevalī so.\
\
1. Bhavāya - sīmu 11.\
\[A\] majjhimanikāya - dīghanakhasutta.\
2. Vādaṃ - katthaci. 3. Yo evaṃ jānāti - syā machasaṃ 4. Pavedī -
katthaci.\
\
\[BJT Page 390\] \[\\x 390/\]\
Sakaṃ sakaṃ diṭṭhiparibbasānā\'ti - santeke samaṇabrāhmaṇā diṭṭhigatikā;
te dvāsaṭṭhiyā\
diṭṭhigatānaṃ aññataraññataraṃ diṭṭhigataṃ gahetvā uggahetvā gaṇhitvā
parāmasitvā\
abhinivisitvā sakāya sakāya diṭṭhiyā vasanti saṃvasanti āvasanti
parivasanti. Yathā agārikā\
vā1 gharesu vasanti, sāpattikā vā āpattīsu vasanti, sakilesā vā kilesesu
vasanti. Evamevaṃ\
santeke samaṇabrāhmaṇā diṭṭhigatikā, te dvāsaṭṭhiyā diṭṭhigatānaṃ
aññataraññataraṃ\
diṭṭhigataṃ gahetvā uggahetvā gaṇhitvā abhinivisitvā sakāya sakāya
diṭṭhiyā vasanti\
saṃvasanti āvasanti parivasantīti - sakaṃ sakaṃ diṭṭhiparibbasānā.\
\
Viggayha nānā kusalā vadantī\'ti - \'viggayhā\'ti gahetvā uggahetvā
gaṇhitvā parāmasitvā\
abhinivisitvā, nānā vadanti vividhaṃ vadanti aññamaññaṃ2 vadanti puthu3
vadanti na ekaṃ\
vadanti kathenti bhaṇanti dīpayanti voharanti. Kusalā\'ti kusalavādā
paṇḍitavādā thiravādā\
ñāyavādā hetuvādā lakkhaṇavādā \[PTS Page 286\] \[\\q 286/\] kāraṇavādā
ṭhānavādā\
sakāya laddhiyāti - viggayha nānā kusalā vadanti.\
\
Evaṃ pajānāti sa vedi dhammanti - yo idaṃ dhammaṃ diṭṭhiṃ paṭipadaṃ
maggaṃ jānāti, so\
dhammaṃ vedi, aññāsi, apassi, paṭivijjhiti4 - evaṃ pajānāti sa vedi
dhammaṃ.\
\
Idaṃ paṭikkosamakevalī soti - yo imaṃ dhammaṃ diṭṭhiṃ paṭipadaṃ maggaṃ
paṭikkosati,\
akevalī so asamatto so aparipuṇṇo so, hīno nihīno omako lāmako chattako5
parittoti.\
\
Tenāha so nimmito:\
Sakaṃ sakaṃ diṭṭhiparibbasānā\
Viggayha nānā2 kusalā vadanti,\
Evaṃ pajānāti3 sa vedaa4 dhammaṃ idaṃ paṭikkosamakevalī so.\
\
12 - 2\
Evampi viggayha vivādayanti\
Bālo paro akkusalo\'ti1 cāhu,\
Sacco nu vādo katamo imesaṃ\
Sabbeva hi\'me kusalāvadānā.\
\
Evampi viggayha vivādayantīti - evaṃ gahetvā uggahetvā gaṇhitvā
parāmasitvā\
abhinivisitvā vivādayanti, kalahaṃ karonti, bhaṇḍanaṃ karonti, viggahaṃ
karonti, vivādaṃ\
karonti, medhagaṃ karonti; \' na tvaṃ imaṃ dhammavinayaṃ ājānāsi - pe -\
Nibbeṭhehi vā sace pahosī \[a\] \'ti - evampi viggayha vivādayanti.\
\
1. Asārikā - sīmu11 2, aññāññaṃ - sa. 3. Puthuṃ - sīmu11 4.
Paṭivijjhatīti - sīmu 11. 5.\
Jatukko - sīmu11 chatukko - machasaṃ. \[A\] dīghanikāya - brahmajāla,
sāmaññaphala,\
ambaṭṭha, saṅgīsutta.\
\
\[BJT Page 392\] \[\\x 392/\]\
Bālo paro akakusaloti1 cāhūti - paro bālo hīno nihīno omako lāmako
chattako paritto\
akusalo avidvā avijjāgato aññāṇī avibhāvī duppaññoti evamāhaṃsu, evaṃ
kathenti, \[PTS\
Page 287\] \[\\q 287/\] evaṃ bhaṇanti, evaṃ dīpayanti, evaṃ voharantīti
- bālo paro\
akusalo\'ti cāhu.\
\
Sacco nu vādo katamo imesanti - imesaṃ samaṇabrāhmaṇānaṃ katamo sacco
taccho tatho\
bhūto yāthāvo2 aviparītoti sacco nu vādo katamo imesaṃ.\
\
Sabbeva hi\'me kusalāvadānāti - sabbepi ime samaṇabrāhmaṇā kusalavādā
paṇḍitavādī\
thiravādā ñāyavādā hetuvādā lakkhaṇavādā kāraṇavādā ṭhānavādā sakāya
laddhiyāti -\
sabbeva hi\'me kusalāvadānā,\
\
Tenāha bhagavā:\
\
Evampi viggayha vivādayanti\
Bālo paro akusalo\'ti1 cāhu,\
Sacco nu vādo katamo imesaṃ\
Sabbeva hi\'me kusalāvadānā.\
\
12 - 3\
Parassa ce dhammamanānujānaṃ 3\
Bālo mago4 hoti nihīnapañño,\
Sabbeva5 bālā sunihīnapaññā6\
Sabbe vime diṭṭhiparibbasānā.\
\
Parassa ce dhammamanānujānanti - parassa dhammaṃ paṭipadaṃ maggaṃ
ananujānanto7\
ananupassanto ananumananto ananumaññanto ananumodantoti - parassa ce\
dhammamanānujānaṃ.\
\
Bālo mago hoti nihīnapañño\'ti - paro bālo hoti, hīno nihīno omako
lāmako chattako paritto\
hīnapañño nihīnapañño omakapañño lāmakapañño chattakapañño
parittapañño\'ti - bālo\
mago hoti nihīnapañño.\
\
Sabbeva bālā sunihīnapaññāti - sabbavime samaṇabrāhmaṇā bālā hīnā nihīnā
omakā\
lāmakā chattakā parittā, sabbeva hīnapaññā nihīnapaññā omakapaññā \[PTS
Page 288\] \[\\q\
288/\] lāmakapaññā chattakapaññā8 parittapaññā\'ti - sabbeva bālā
sunihīnapaññā.\
\
1. Akusaloti - syā. Su. Sa 2. Yathāvo - sa 3. Mananujānaṃ - manupa. 4.
Bālo mako - manupa.\
Machasaṃ. \[PTS\] 5. Sabbepi me - sa 6. Nihīnapaññā - manupa, 7. Anānu -
machasaṃ.\
Sabbapadesu. 8. Jatukkapaññā - sīmu11.\
\
\[BJT Page 394\] \[\\x 394/\]\
\
Sabbevime diṭṭhiparibbasānā\'ti - sabbevime samaṇabrāhmaṇā diṭṭhigatikā.
Te dvāsaṭṭhiyā\
diṭṭhigatānaṃ aññataraññataraṃ diṭṭhigataṃ gahetvā uggahetvā gaṇhitvā
parāmasitvā\
abhinivisitvā, sakāya sakāya diṭṭhiyā vasanti saṃvasanti āvasanti
parivasanti. Yathā agārikā\
vā gharesu vasanti, sāpattikā vā āpattīsu vasanti, sakilesā vā kilesesu
vasanti, evamevaṃ\
sabbevime samaṇabrāhmaṇā diṭṭhigatikā. Te dvāsaṭṭhiyā diṭṭhigatānaṃ\
aññataraññataradiṭṭhigataṃ gahetvā uggahetvā gaṇhitvā parāmasitvā
abhinivisitvā, sakāya\
sakāya diṭṭhiyā vasanti saṃvasanti āvasanti parivasantīti.
Diṭṭhiparibbasānā.\
\
Tenāha bhagavā:\
\" Parassa ce dhammamanānujānaṃ\
Bālo mago hoti nihīnapañño,\
Sabbeva bālā sunihīnapaññā\
Sabbevime diṭṭhiparibbasānā\"ti.\
\
12 - 4\
Sandiṭṭhiyā ceva na vevaditā1\
Saṃsuddhapaññā kusalā mutīmā,\
Kesaṃ na koci parihīnapañño\
Diṭṭhi hi tesampi tathā samattā.\
\
Sandiṭṭhiyā ceva na vevadātā \'ti - sakāya diṭṭhiyā sakāya khantiyā
sakāya ruciyā sakāya\
laddhiyā, na vevadātā avodātā apariyodātā saṅkilesikāti - sandiṭṭhiyā
ceva na vevadātā\
\
Saṃsuddhapaññā \[PTS Page 289\] \[\\q 289/\] kusalā mutīmāti -
\"saṃsuddhapaññā\"ti\
suddhapaññā parisuddhapaññā odātapaññā pariyodātapaññā; athavā,
suddhadassanā\
visuddhadassanā parisuddhadassanā vodātadassanā pariyodātadassanā\'ti
saṃsuddhapaññā;\
\'kusalā\'ti kusalā paṇḍitā paññavanto buddhimanto ñāṇino vibhāvino
medhāvinoti\
saṃsuddhapaññā kusalā; mutimā\'ti mutimā paṇḍitā paññavanto buddhimanto
ñāṇino\
vibhāvino medhāvinoti saṃsuddhapaññā kusalā mutīmā.\
\
Tesaṃ na koci parihīnapaññoti - tesaṃ samaṇabrāhmaṇānaṃ na koci
hīnapañño\
nihīnapañño omakapañño lāmakapaññā lāmakapañño chattakapañño2
parittapañño atthi,\
sabbeva seṭṭhapaññā visiṭṭhapaññā pāmokkhapaññā uttamapaññā
pavarapaññāti - tesaṃ na\
koci parihīnapañño.\
\
Diṭṭhi hi tesampi tathā samattāti - tesaṃ samaṇabrāhmaṇānaṃ diṭṭhi tathā
samattā\
samādinnā gahitā parāmaṭṭhā abhiniviṭṭhā ajjhositā adhimuttāti - diṭṭhi
hi tesampi tathā\
samattā.\
\
Tenāha bhagavā:\
\
Sandiṭṭhiyā ceva na vevaditā1\
Saṃsuddhapaññā kusalā mutīmā,\
Kesaṃ na koci parihīnapañño\
Diṭṭhi hi tesampi tathā samattā.\
\
1. Sandiṭṭhiyā ce pana vevadātā - su. Sandiṭṭhiyā ve na vevadātā - pu.\
Sandiṭṭhi yā ce pana vavadātā - \[PTS\]. 2. Jatukkapañño - sīmu. 11\
\
\[BJT Page 396\] \[\\x 396/\]\
\
12 - 5\
Na cāhametaṃ1 tathiyanti 2 brūmi\
Yamāhu bālā mithu aññamaññaṃ,\
Sakaṃ sakaṃ diṭṭhimakaṃsu saccaṃ\
Tasmā hi bāloti paraṃ dahanti.\
\
Na \[PTS Page 290\] \[\\q 290/\] cāhametaṃ tathiyanti brūmīti - \'nā\'ti
paṭikkhepo; \'eta\'nti\
dvāsaṭṭhi diṭṭhigatāni; nāhaṃ vataṃ tacchaṃ tathaṃ bhūtaṃ yāthāvaṃ3
aviparītanti brūmi,\
ācikkhāmi, desemi, paññapemi, paṭṭhapemi, vivarāmi, vibhajāmi,
uttānīkaromi, pakāsemīti\
- na cāhametaṃ tathiyanti brūmī.\
\
Yamāhu bālā mithu aññamaññanti - \'mithū\'ti dve janā, dve kalahakārakā,
dve\
bhaṇḍanakārakā, dve bhassakārakā, dve vivādakārakā, dve
adhikaraṇakārakā, dve vādino,\
dve sallāpakā; te aññamaññaṃ bālato hīnato nihīnato omakato lāmakato
chattakato parittato\
evamāhaṃsu, evaṃ kathenti, evaṃ bhaṇanti, evaṃ voharantīti yamāhu bālā
mithu\
aññamaññaṃ.\
\
Sakaṃ sakaṃ diṭṭhimakaṃsu saccanti - sassato loke idameva saccaṃ
moghamaññanti sakaṃ\
sakaṃ diṭṭhimakaṃsu saccaṃ. Asassato loko idameva saccaṃ
moghamañña\'nti\
diṭṭhigatametaṃ diṭṭhigahanaṃ diṭṭhikantāro diṭṭhivisūkāyikaṃ
diṭṭhivipphanditaṃ\
diṭṭhisaṃyojanaṃ sadukkhaṃ savighātaṃ saupāyāsaṃ sapariḷāhaṃ na
nibbidāya na virāgāya\
na nirodhāya na upasamāya na abhiññāya na sambodhāya na nibbānāya
saṃvattatīti\
diṭṭhīsu ādīnavaṃ passanto diṭṭhiyo na gaṇhāmi na parāmasāmi
nābhinivisāmi; athavā, na\
gaṇhitabbā na parāmasitabbā nābhinivisitabbāti evampi - \'passañca
diṭṭhīsu anuggahāya\'.\
Athavā, \'asassato loko, antavā loko, anantavā loko, taṃ jīvaṃ taṃ
sarīraṃ, aññaṃ jīvaṃ aññaṃ\
sarīraṃ, hoti tathāgato parammaraṇā, na hoti tathāgato parammaraṇā, hoti
ca na ca hoti\
tathāgato parammaraṇā, neva hoti na na hoti tathāgato parammaraṇā,
idameva saccaṃ,\
moghamañña\'nti diṭṭhigatametaṃ neva hoti na na hoti tathāgato
parammaraṇā, idameva\
saccaṃ moghamaññanti - sakaṃ sakaṃ diṭṭhimakaṃsu saccaṃ.\
Tasmā hi bāloti paraṃ dahantīti - \'tasmā\'ti tasmā taṅkāraṇā taṃhetu
tappaccayā tannidānā;\
paraṃ bālato hīnato nihīnato omakato lāmakato chattakato parittato;
dahanti, passanti,\
dakkhanti, olokenti, nijjhāyanti, upaparikkhantī\'ti - tasmā hi bālo\'ti
paraṃ dahanti.\
\
Tenāha bhagavā:\
\
Na cāhametaṃ1 tathiyanti 2 brūmi\
Yamāhu bālā mithu aññamaññaṃ,\
Sakaṃ sakaṃ diṭṭhimakaṃsu saccaṃ\
Tasmā hi bāloti paraṃ dahanti.\
\
12 - 6\
Yamāhu \[PTS Page 291\] \[\\q 291/\] saccaṃ tathiyanti 4 eke\
Tamāhu aññe tucchaṃ musāti,\
Evampi viggayha vivādayanti5 kasmā na ekaṃ samaṇā vadanti.\
\
\
1. Na vāhametaṃ - su. Sa. Machasaṃ \[PTS\] 2. Tathavanti - manupa,
tathivanti - pu. Syā\
\[PTS\]. 3. Yathāvataṃ - sa. 4. Tathavanti - manupa. Machasaṃ 5.
Vivādiyanti - su. \[PTS\]\
\
\[BJT Page 398\] \[\\x 398/\]\
Yamāhu saccaṃ tathiyanti eketi - yaṃ diṭṭhiṃ paṭipadaṃ maggaṃ eke
samaṇabrāhmaṇā idaṃ\
saccaṃ tathaṃ bhūtaṃ yāthāvaṃ1 aviparītanti evamāhaṃsu, evaṃ kathenti,
evaṃ bhaṇanti\
evaṃ dīpayanti, evaṃ voharantīti - yamāhu saccaṃ tathiyanti eke.\
\
Tamāhu aññe tucchaṃ musātīti2 - tameva dhammaṃ diṭṭhiṃ paṭipadaṃ maggaṃ
eke\
samaṇabrāhmaṇā tucchaṃ etaṃ musā etaṃ abhūtaṃ etaṃ alīkaṃ etaṃ ayāthāvaṃ
etanti\
evamāhaṃsu, evaṃ kathenti, evaṃ bhaṇanti, evaṃ dīpayanti, evaṃ
voharantīti - tamāhu aññe\
tucchaṃ musāti.\
\
Evampi viggayha vivādayantīti - evaṃ gahetvā uggahetvā gaṇhitvā
parāmasitvā\
abhinivisitvā vivādayanti, kalahaṃ karonti, bhaṇḍanaṃ karonti viggahaṃ
karonti, vivādaṃ\
karonti, medhagaṃ karonti, \'na tvaṃ imaṃ dhammavinayaṃ ājānāsi
micchāpaṭipanno\
tvamasi. Ahamasmi sammāpaṭipanno. Sahitamme, asahitante. Pure vacanīyaṃ
pacchā avaca.\
Pacchāvacanīyaṃ pure avaca. Āciṇṇante viparāvattaṃ. Āropito te vādo.
Niggahītosi. Cara\
vādappamokkhaya. Nibbeṭhehi vā sace pahosī\'ti - evampi viggayha
vivādayanti. \'\
Kasmā na ekaṃ samaṇā vadantīti - \'kasmā\'ti kasmā kiṅkāraṇā kiṃhetu
kimpaccayā\
kinnidānā kiṃsamudayā kiñjātiyā kimpabhavā na ekaṃ vadanti? Nānā vadanti
vividhaṃ\
vadanti? Aññamaññaṃ vadanti? Kathenti bhaṇanti dīpayanti voharantīti -
kasmā na ekaṃ\
samaṇā vadanti.\
\
Tenāha so nimmito:\
\
Yamāhu \[PTS Page 292\] \[\\q 292/\] saccaṃ tathiyanti 4 eke\
Tamāhu aññe tucchaṃ musāti,\
Evampi viggayha vivādayanti5\
Kasmā na ekaṃ samaṇā vadanti.\
\
12 - 7\
Ekaṃ hi saccaṃ na dutiyamatthi\
Yasmiṃ pajā no vivade pajānaṃ,\
Nānā te saccāni sayaṃ thunanti\
Tasmā na ekaṃ samaṇā vadanti.\
\
Ekaṃ hi saccaṃ na dutiyamatthīti - ekaṃ saccaṃ vuccati dukkhanirodho
nibbānaṃ, yo so\
sabbasaṅkhārasamatho sabbūpadhipaṭinissaggo taṇhakkhayo virāgo nirodho
nibbānaṃ.\
Athavā ekaṃ saccaṃ vuccati maggasaccaṃ niyyāṇasaccaṃ
dukkhanirodhagāminīpaṭipadā\
ariyo aṭṭhaṅgiko maggo seyyathīdaṃ: sammādiṭṭhi sammāsaṅkappo sammāvācā\
sammākammanto sammāājīvo sammāvāyāmo sammāsati sammāsamādhīti - ekaṃ hi
saccaṃ\
na dutiyamatthi.\
1. Yathāvataṃ - sa 2. Musāti - sīmu 11\
\
\[BJT Page 400\] \[\\x 400/\]\
Yasmiṃ pajā no vivade pajānanti - \' yasmi\'nti yasmiṃ sacce; \'pajā\'ti
sattādhivacanaṃ; \'pajānaṃ\'\
yaṃ saccaṃ pajānantā vijānantā paṭivijānantā paṭivijjhantā na kalahaṃ
kareyyuṃ, na\
bhaṇḍanaṃ kareyyuṃ, na viggahaṃ kareyyuṃ, na vivādaṃ kareyyuṃ, na
medhagaṃ\
kareyyuṃ, kalahaṃ bhaṇḍanaṃ viggahaṃ vivādaṃ medhagaṃ pajaheyyuṃ,
vinodeyyuṃ,\
byantīkareyyuṃ, anabhāvaṃ gameyyunti - yasmiṃ pajā no vivade pajānaṃ.\
\
Nānā te saccāni sayaṃ thunantīti - nānā te saccāni sayaṃ thunanti
vadanti kathenti bhaṇanti\
dīpayanti voharanti, \'sassato loko idameva saccaṃ moghamaññanti, sayaṃ
\[PTS Page 293\]\
\[\\q 293/\] thunanti, vadanti kathenti bhaṇanti dīpayanti voharantīti -
nānā te saccāni\
sayaṃ thunanti.\
\
Tasmā na ekaṃ samaṇā vadantīti - \'tasmā\'ti tasmā taṅkāraṇā taṃhetu
tappaccayā tannidānā\
na ekaṃ vadanti, nānā vadanti, vividhaṃ vadanti, aññamaññaṃ vadanti
puthu vadanti\
kathenti bhaṇanti dīpayanti voharantīti - tasmā na ekaṃ samaṇā vadanti\
\
Tenāha bhagavā:\
\
Ekaṃ hi saccaṃ na dutiyamatthi yasmiṃ pajā no vivade pajānaṃ,\
Nānā te saccāni sayaṃ thunanti\
Tasmā na ekaṃ samaṇā vadanti.\
\
12 - 8\
Kasmā nu saccāni vadanti nānā\
Pavādiyā se kusalāvadānā,\
Saccāni sutāni1 bahūni nānā\
Udāhu te takkamanussaranti.\
\
Kasmā nu saccāni vadanti nānāti - \' kasmā\'ti kasmā kiṃ kāraṇā kiṃhetu
kimpaccayā\
kinnidānā saccāni nānā vadanti? Vividhāni vadanti? Aññamaññāni vadanti?
Puthūni vadanti\
kathenti bhaṇanti dīpayanti voharantīti - kasmā nu saccāni vadanti
nānā.\
\
Pavādiyā se kusalāvadānāti - : pavādiyā se\'ti vippavadantīti pi
pavādiyā se; athavā sakaṃ\
sakaṃ diṭṭhigataṃ pavadanti kathenti bhaṇanti dīpayanti voharanti, -
sassato loke idameva\
saccaṃ moghamaññanti sakaṃ sakaṃ diṭṭhimakaṃsu saccaṃ. Asassato loko
idameva saccaṃ\
moghamañña\'nti diṭṭhigatametaṃ diṭṭhigahanaṃ diṭṭhikantāro
diṭṭhivisūkāyikaṃ\
diṭṭhivipphanditaṃ diṭṭhisaṃyojanaṃ sadukkhaṃ savighātaṃ saupāyāsaṃ
sapariḷāhaṃ na\
nibbidāya na virāgāya na nirodhāya na upasamāya na abhiññāya na
sambodhāya na\
nibbānāya saṃvattatīti diṭṭhīsu ādīnavaṃ passanto diṭṭhiyo na gaṇhāmi na
parāmasāmi\
nābhinivisāmi; athavā, na gaṇhitabbā na parāmasitabbā nābhinivisitabbāti
evampi -\
\'passañca diṭṭhīsu anuggahāya\'. Athavā, \'asassato loko, antavā loko,
anantavā loko, taṃ\
jīvaṃ taṃ sarīraṃ, aññaṃ jīvaṃ aññaṃ sarīraṃ, hoti tathāgato
parammaraṇā, na hoti\
tathāgato parammaraṇā, hoti ca na ca hoti tathāgato parammaraṇā, neva
hoti na na hoti\
tathāgato parammaraṇā, idameva saccaṃ, moghamañña\'nti pavadanti
kathenti bhaṇanti\
dīpayanti voharanti. Kusalāvadānāti \[PTS Page 294\] \[\\q 294/\]
kusalavādā paṇḍitavādā\
thiravādā ñāyavādā hetuvādā lakkhaṇavādā kāraṇavādā ṭhānavādā, sakāya
laddhiyāti -\
pavādiyā se kusalāvadānā.\
1. Suttāni - syā. \[PTS\]\
\
\[BJT Page 402\] \[\\x 402/\]\
\
Saccāni sutāni bahūni nānāti - saccāni sutāni bahukāni nānāni vividhāni
aññamaññāni\
puthūnīti - saccāni sutāni bahūni nānā.\
Udāhu te takkamanussarantī\'ti - udāhu takkena vitakkena saṅkappena
yāyanti nīyanti\
vuyhanti saṃhariyyantīti evampi - udāhu te takkamanussaranti. Athavā
takkapariyāhataṃ\
vīmaṃsānucaritaṃ sayampaṭibhānaṃ vadanti bhaṇanti dīpayanti voharantīti
evampi -\
udāhu te takkamanussaranti.\
\
Tenāha so nimmito:\
\"Kasmā nu saccāni vadanti nānā\
Pavādiyā se kusaḍalavadānā,\
Saccāni sutāni bahūni nānā\
Udāhu te takkamanussarantī\"ti.\
\
12 - 9\
\
Na heva saccāni bahūni nānā\
Aññatra saññāya niccāni loko,\
Takkañca diṭṭhīsu pakappayitvā\
Saccaṃ musāti dvayadhammamāhu.\
\
Na heva saccāni bahūni nānāti - na heva saccāni bahukāni nānāni
vividhāni aññamaññāni\
puthūnīti - na heva saccāni bahūni nānā.\
\
Aññatra saññāya niccāni loketi - aññatra saññāya niccagāhā ekaññeva
saccaṃ loke kathiyati1\
bhaṇīyati2 dīpiyati3 voharīyati4 dukkhanirodho nibbānaṃ, yo so
sabbasaṅkhārasamatho\
sabbūpadhipaṭinissaggo taṇhakkhayo virāgo nirodho nibbānaṃ. Athavā, ekaṃ
saccaṃ vuccati\
maggasaccaṃ niyyānasaccaṃ dukkhanirodhagāminī paṭipadā ariyo aṭṭhaṅgiko
maggo;\
seyyathīdaṃ? Sammādiṭṭhi \[PTS Page 295\] \[\\q 295/\] - pe -\
Sammāsamādhīti - aññatra saññāya niccāni loke.\
\
Takkañca diṭṭhīsu pakappayitvā saccaṃ musāti dvayadhammamāhūti takkaṃ
vitakkaṃ\
saṅkappaṃ takkayitvā vitakkayitvā saṅkappayitvā diṭṭhigatāni janenti
sañjanenti nibbattenti\
abhinibbattenti; diṭṭhigatāni janetvā sañjanetvā nibbattetvā
abhinibbattetvā \'mayhaṃ saccaṃ\
tuyhaṃ musā\'ti evamāhaṃsu, evaṃ kathenti, evaṃ bhaṇanti, evaṃ
dīpayanti, evaṃ\
voharantīti - takkañca diṭṭhīsu pakappayitvā saccaṃ musāti
dvayadhammamāhu.\
\
1. Kathiyyati - sīmu11. Kathiyati - \[PTS\]. 2. Bhaṇiyyati - sīmu. 11.
Bhaṇiyati - \[PTS\]. 3.\
Dīpiyyati - sīmu11 dīpayati - \[PTS\] 4. Vohariyyati - sīmu11.
Vohariyati - \[PTS.\]\
\
\[BJT Page 404\] \[\\x 404/\]\
\
Tenāha bhagavā:\
Naheva saccāni bahūni nānā\
Aññatra saññāya niccāni loko,\
Takkañca diṭṭhīsu pakappayitvā\
Saccaṃ musāti dvayadhammamāhu.\
\
12 - 10\
\
Diṭṭhe sute sīlavate mute vā\
Ete ca1 nissāya vimānadassī,\
Vinicchaye ṭhatvā pahassamāno2\
Bālo paro akusalo\'ti3 cāha.\
\
Diṭṭhe sute sīlavate mute vā ete ca 1 nissāya vimānadassīti diṭṭhaṃ vā
diṭṭhasuddhiṃ vā\
sutaṃ vā sutasuddhiṃ vā sīlaṃ vā sīlasuddhiṃ vā vataṃ vā vatasuddhiṃ vā
mutaṃ vā\
mutasuddhiṃ vā nissāya upanissāya gaṇhitvā parāmasitvā abhinivisitvāti -
diṭṭhe sute\
sīlavate mute vā ete ca nissāya vimānadassī,\
\
Vinicchaye ṭhatvā pahassamānoti - vinicchayā vuccanti \[PTS Page 296\]
\[\\q 296/\]\
dvāsaṭṭhi diṭṭhigatāni; diṭṭhivinicchaye vinicchayadiṭṭhiyā ṭhatvā
patiṭṭhahitvā gaṇhitvā\
parāmasitvā abhinivisitvāti - vinicchaye ṭhatvā; pahassamānoti - tuṭṭho
hoti haṭṭho\
pahaṭṭho attamano paripuṇṇasaṅkappo; athavā, dantavidaṃsakaṃ
pahassamāno2 ti -\
vinicchaye ṭhatvā pahassamāno.\
\
Bālo paro akkusaloti cāhāti - paro bālo hīno nihīno omako lāmako
chattako4 paritto akusalo\
avidvā avijjāgato aññāṇī avibhāvī amedhāvī duppaññoti evamāha, evaṃ
katheti, evaṃ\
bhaṇati, evaṃ dīpayati, evaṃ voharatīti - bālo paro akkusaloti cāha.\
\
Tenāha bhagavā:\
\
Diṭṭhe sute sīlavate mute vā\
Ete ca1 nissāya vimānadassī,\
Vinicchaye ṭhatvā pahassamāno2\
Bālo paro akusalo\'ti3 cāha.\
\
12 - 11\
Yeneva bāloti paraṃ dahāti\
Tenātumānaṃ kusaloti cāha,\
Sayamattanā so kusalāvadāno\
Aññaṃ vimāneti tadeva pāvā5\
\
1. Etesu - sīmu 11 manupa 2. Pahaṃsamāno - sīmu11 3. Akusaloti - sa, su.
Syā. \[PTS\] 4.\
Chatukko - machasaṃ. Jatukko - sīmu 11 \[PTS\] 5. Pāvada - sīmu 11 pāva
- machasaṃ.\
\[BJT Page 406\] \[\\x 406/\]\
Yeneva bāloti paraṃ dahātīti - yeneva hetunā yena paccayena yena
kāraṇena yena\
pabhavena paraṃ bālato hīnato nihīnato omakato lāmakato chattakato
parittato dahāti\
passati dakkhati oloketi nijjhāyati upaparikkhatīti - yeneva bāloti
paraṃ dahāti.\
\
Tenātumānaṃ kusaloti cāhāti - \'ātumā1\' vuccati attā; so pi teneva
hetunā tena paccayena tena\
kāraṇena tena pabhavena attānaṃ \'ahamasmi kusalo paṇḍito \[PTS Page
297\] \[\\q 297/\]\
paññavā buddhimā ñāṇī vibhāvī medhāvī\'ti - tenātumānaṃ kusaloti cāha.\
\
Sayamattanā so kusalāvadānoti - sayameva attānaṃ kusalavādo paṇḍitavādo
thiravādo\
ñāyavādo hetuvādo lakkhaṇavādo kāraṇavādo ṭhānavādo sakāya
ḍaddhiyātisayamattanā\
so kusalāvadāno.\
\
Aññaṃ vimāneti tadevapāvāti2 - na sammānetīti pi \' aññaṃ vimāneti\'
athavā, domanassaṃ\
janetīti pi \'aññaṃ vimāneti\' tadeva pāvāti tadeva taṃ diṭṭhigataṃ
pāvadati: \'iti vāyaṃ\
puggalo micchādiṭṭhiko viparītadassano\'ti - aññaṃ vimāneti tadeva
pāvā.\
\
\" Yeneva bāloti paraṃ dahāti\
Tenātumānaṃ kusaloti cāha,\
Sayamattanā so kusalāvadāno\
Aññaṃ vimāneti tadeva pāvā\"ti2.\
\
12 - 12\
Atisāradiṭṭhiyā3 so samatto\
Mānena matto paripuṇṇamānī,\
Sayameva sāmaṃ manasābhisitto\
Diṭṭhī hi sā tassa tathā samattā.\
\
Atisāradiṭṭhiyā so samattoti - atisāradiṭṭhiyo vuccanti
dvāsaṭṭhidiṭṭhigatāni, kiṃkāraṇā\
atisāradiṭṭhiyo vuccanti dvāsaṭṭhidiṭṭhigatāni? Sabbā tā diṭṭhiyo
kāraṇātikkantā\
lakkhaṇātikkantā ṭhānātikkantā taṃkāraṇā atisāradiṭṭhiyo vuccanti
dvāsaṭṭhi diṭṭhigatāni;\
sabbāpi \[PTS Page 298\] \[\\q 298/\] diṭṭhiyo atisāradiṭṭhiyo;
kiṃkāraṇā sabbāpi diṭṭhiyo\
vuccanti atisāradiṭṭhiyo? Te aññamaññaṃ atikkamitvā samatikkamitvā
vītivattitvā\
diṭṭhigatāni janenti sañjanenti nibbattenti abhinibbattenti; taṅkāraṇā
sabbāpi diṭṭhiyo\
vuccanti atisāradiṭṭhiyo. Atisāradiṭṭhiyā so samattoti atisāradiṭṭhiyā
samatto paripuṇṇo\
anomoti atisāradiṭṭhiyā so samatto.\
\
1. Ātumāno - sīmu 11 machasaṃ 2. Pāvadāti - sīmu11. 3. Atisaraṃdiṭṭhiyā
- syā. \[PTS.\]\
\
\[BJT Page 408\] \[\\x 408/\]\
Mānena matto paripuṇṇamānīti - sakāya diṭṭhiyā diṭṭhimānena matto
pamatto ummatto\
atimattoti - mānena matto; paripuṇṇamānīti paripuṇṇamānī samattamānī
anomamānīti\
- mānena matto paripuṇṇamānī.\
\
Sayameva sāmaṃ manasābhisittoti - sayameva attānaṃ cittena abhisiñcati:
\'ahamasmi kusalo\
paṇḍito paññavā buddhimā ñāṇī vibhāvī medhāvī\'ti \' sayameva sāmaṃ
manasābhisitto. \'\
\
Diṭṭhī hi sā tassa tathā samattāti - tassa sā diṭṭhi tathā samattā
samādinnā gahitā\
parāmaṭṭhā abhiniviṭṭhā ajjhositā adhimuttāti - diṭṭhi ha sā tassa tathā
samattā.\
\
Tenāha bhagavā:\
Atisāradiṭṭhiyā so samatto\
Mānena matto paripuṇṇamānī,\
Sayameva sāmaṃ manasā\'bhisitto\
Diṭṭhi hi sā tassa tathā samattā\"ti\
12 - 13\
Parassa ce hi vacasā nihīno\
Tumo sahā hoti nihīnapañño,\
Atha ce 1 sayaṃ vedagu hoti dhīro\
Na koci bālo samaṇesu atthi.\
\
Parassa \[PTS Page 299\] \[\\q 299/\] ce hi vacasā nihīnoti - parassa ce
vācāya vacanena\
ninditakāraṇā garahitakāraṇā upavaditakāraṇā paro bālo hoti hīno nihīno
omako lāmako\
chattako2 parittoti - parassa ce hi vacasā nihīno.\
\
Tumo sahā hoti nihīnapaññoti - so pi teneva sahā hoti hīnapañño
nihīnapañño\
omakapañño lāmakapañño chattakapañño parittapaññoti - tumo sahā hoti
nihīnapañño.\
\
Atha ce sayaṃ vedagu hoti dhīroti - atha ce sayaṃ vedagu hoti dhīro
paṇḍito paññavā\
buddhimā ñāṇī vibhāvī medhāvīti - atha ce sayaṃ vedagu hoti dhīro.\
\
Na koci bālo samaṇesu atthīti - samaṇesu na koci bālo hīno nihīno omako
lāmako\
chattako paritto atthi, sabbeva seṭṭhapaññā visiṭṭhapaññā pāmokkhapaññā
uttamapaññā\
pavarapaññāti na koci bālo samaṇesu atthi.\
\
1. Athavā - sīmu 11 \[PTS\] 2. Jatukko - machasaṃ.\
\
\[BJT Page 410\] \[\\x 410/\]\
Tenāha bhagavā:\
\
\"Parassa ce hi vacasā nihīno\
Tumo sahā hoti nihīnapañño,\
Atha ce sayaṃ vedagu hoti dhīro\
Na koci bālo samaṇesu atthī\"ti.\
\
12 - 14\
Aññaṃ ito yā\'bhivadanti dhammaṃ\
Aparaddhā suddhimakevalī te, 1\
Evampi titthyā puthuso vadanti\
Sandiṭṭhirāgena hi te\'bhirattā2.\
\
Aññaṃ ito yā\'bhivadanti dhammaṃ aparaddhā suddhimakevalī teti - ito
aññaṃ dhammaṃ\
diṭṭhiṃ paṭipadaṃ maggaṃ \[PTS Page 300\] \[\\q 300/\] ye abhivadanti,
te suddhimaggaṃ\
visuddhimaggaṃ vodātamaggaṃ pariyodātamaggaṃ viraddhā aparaddhā khalitā
galitā\
aññāya aparaddhā3 akevalī teti asamattā te aparipuṇṇā te hīnā nihīnā
omakā lāmakā\
chattakā parittāti - aññaṃ ito yā\'bhivadanti dhammaṃ aparaddhā
suddhimakevaḍī te 1.\
\
Evampi titthyā puthuso vadantīti - \'titthaṃ \' vuccati diṭṭhigataṃ,
titthiyā vuccanti\
diṭṭhigatikā; puthu titthiyā4 puthu diṭṭhigatāni vadanti kathenti
bhaṇanti dīpayanti\
voharantīti - evampi titthyā puthuso vadanti.\
\
Sandiṭṭhirāgena hi tebhirattāti - sakāya diṭṭhiyā diṭṭhirāgena rattā
abhirattāti -\
sandiṭṭhirāgena hi tebhirattā.\
\
Tenāha bhagavā:\
\" Aññaṃ ito yā\'bhivadanti dhammaṃ\
Aparaddhā suddhimakevalī te,\
Evampi titthyā puthuso vadanti\
Sandiṭṭhirāgena hi te\'bhirattā\'ti.\
\
\
12 - 15\
Idheva suddhiṃ iti5 vādayanti6\
Nāññesu dhammesu va suddhimāhu,\
Evampi titthyā puthuso niviṭṭhā\
Sakāyane tattha daḷhaṃ vadānā.\
\
1. Suddhimakevalī no - syā. 2. Tvābhirattā - manupa. 3. Ñāyāparaddhā -
pu. 4.\
Puthudiṭṭhiyā - sīmu11 machasaṃ \[PTS\]. 5. Suddhi iti - sīmu11
suddhimiti - su 6. Vādiyanti\
- \[PTS\]\
\[BJT Page 412\] \[\\x 412/\]\
\
Idheva suddhiṃ iti vādayantīti - idha suddhiṃ visuddhiṃ parisuddhiṃ
muttiṃ vimuttiṃ\
parimuttiṃ vadanti kathenti bhaṇanti dīpayanti voharanti; \'sassato loko
idameva saccaṃ\
moghamañña\'nti idha suddhiṃ visuddhiṃ parisuddhiṃ muttiṃ vimuttiṃ
parimuttiṃ vadanti\
kathenti bhaṇanti dīpayanti voharanti; \'asassato loko asassato loko
idameva saccaṃ\
moghamañña\'nti diṭṭhigatametaṃ diṭṭhigahanaṃ diṭṭhikantāro
diṭṭhivisūkāyikaṃ\
diṭṭhivipphanditaṃ diṭṭhisaṃyojanaṃ sadukkhaṃ savighātaṃ saupāyāsaṃ
sapariḷāhaṃ na\
nibbidāya na virāgāya na nirodhāya na upasamāya na abhiññāya na
sambodhāya na\
nibbānāya saṃvattatīti diṭṭhīsu ādīnavaṃ passanto diṭṭhiyo na gaṇhāmi na
parāmasāmi\
nābhinivisāmi; athavā, na gaṇhitabbā na parāmasitabbā nābhinivisitabbāti
evampi -\
\'passañca diṭṭhīsu anuggahāya\'. Athavā, \'asassato loko, antavā loko,
anantavā loko, taṃ\
jīvaṃ taṃ sarīraṃ, aññaṃ jīvaṃ aññaṃ sarīraṃ, hoti tathāgato
parammaraṇā, na hoti\
tathāgato parammaraṇā, hoti ca na ca hoti tathāgato parammaraṇā, neva
hoti na na hoti\
tathāgato parammaraṇā, idameva saccaṃ, moghamañña\'nti diṭṭhigatametaṃ
neva hoti na na\
hoti tathāgato parammaraṇā, idameva saccaṃ moghamaññanti - idha suddhiṃ
visuddhiṃ\
parisuddhiṃ muttiṃ vimuttiṃ parimuttiṃ vadanti kathenti bhaṇanti \[PTS
Page 301\] \[\\q 301/\]\
dīpayanti voharantīti - idheva suddhiṃ iti vādayanti.\
\
Nāññesu dhammesu visuddhimāhūti - attano satthāraṃ dhammakkhānaṃ gaṇaṃ
diṭṭhiṃ\
paṭipadaṃ maggaṃ ṭhapetvā sabbe paravāde khipanti ukkhipanti
parikkhipanti: so satthā na\
sabbaññū, dhammo na svākkhāto, gaṇo na suppaṭipanno, diṭṭhi na bhaddikā,
paṭipadā na\
supaññattā, maggo na niyyāṇiko, na tattha suddhi vā visuddhi vā
parisuddhi vā mutti vā\
vimutti vā parimutti vā; na tattha sujjhanti vā visujjhanti vā
parisujjhanti vā muccanti vā\
vimuccanti vā parimuccanti vā; hīnā nihīnā omakā lāmakā chattakā1
parittāti, evamāhaṃsu\
evaṃ vadanti evaṃ kathenti evaṃ bhaṇanti evaṃ dīpayanti evaṃ voharantīti
\'nāññesu\
dhammesu visuddhimāhu. \'\
\
Evampi titthyā puthuso niviṭṭhāti - titthaṃ vuccati diṭṭhigataṃ;
titthiyā vuccanti diṭṭhigatikā\
puthu titthiyā puthu diṭṭhigatesu niviṭṭhā patiṭṭhitā allīnā upagatā
ajjhositā adhimuttāti -\
evampi titthyā puthuso niviṭṭhā.\
\
Sakāyane tattha daḷhaṃ vadānāti - dhammo sakāyanaṃ, diṭṭhi sakāyanaṃ
paṭipadā\
sakāyanaṃ, maggo sakāyanaṃ, sakāyane daḷhavādā thiravādā balikavādā
avaṭṭhitavādā ti -\
sakāyane tattha daḷhaṃ vadānā.\
\
Tenāha bhagavā:\
\"Idheva suddhiṃ iti vādayanti\
Nāññesu dhammesu visuddhimāhu,\
Evampi titthyā puthuso niviṭṭhā\
Sakāyane tattha daḷhaṃ vadānā\"ti.\
\
12 - 16\
\
Sakāyane vāpi daḷhaṃ vadāno\
Kaṃ kattha2 bāloti paraṃ daheyya,\
Sayaṃ \'va so medhagamāvaheyya3\
Paraṃ vadaṃ bālamasuddhidhammaṃ.\
\
1. Jatukko - sīmu. 11. 2. Kamettha - machasaṃ. \[PTS\]. 3. Medhakaṃ
avabheyyā - pa.\
\
\[BJT Page 414\] \[\\x 414/\]\
Sakāyane \[PTS Page 302\] \[\\q 302/\] vāpi daḷhaṃ vadānoti - dhammo
sakāyanaṃ, diṭṭhi\
sakāyanaṃ, paṭipadā sakāyanaṃ, maggo sakāyanaṃ sakāyane daḷhavādo
thiravādo\
balikavādo avaṭṭhitavādoti sakāyane vāpi daḷhaṃ vadāno.\
\
Kaṃ tattha bāloti paraṃ daheyyāti - tatthāti sakāya diṭṭhiyā sakāya
khantiyā sakāya ruciyā\
sakāya laddhiyā paraṃ bālato hīnato nihīnato omakato lāmakato chattakato
parittato kaṃ\
daheyya? Kaṃ passeyya? Kaṃ dakkheyya? Kaṃ olokeyya? Kaṃ nijjhāyeyya?
Kaṃ\
upaparikkheyyāti - kaṃ tattha bāloti paraṃ daheyya.\
\
Sayaṃva so medhagamāvaheyya paraṃ vadaṃ bālamasuddhidhammanti - paro
bālo hīno\
nihīno omako lāmako chattako paritto asuddhidhammo avisuddhidhammo\
aparisuddhidhammo avodātadhammoti evaṃ vadanto evaṃ kathento evaṃ
bhaṇanto eva\
dīpayanto evaṃ voharanto sayameva kalahaṃ bhaṇḍanaṃ viggahaṃ vivādaṃ
medhagaṃ\
āvaheyya samāvaheyya āhareyya samāhareyya ākaḍḍheyya samākaḍḍheyya
gaṇheyya1\
parāmaseyya abhiniviseyyāti - sayaṃva so medhagamāvaheyya paraṃ vadaṃ\
bālamasuddhidhammaṃ.\
\
Tenāha bhagavā:\
\
\"Sakāyane vāpi daḷhaṃ vadāno\
Kaṃ kattha2 bāloti paraṃ daheyya,\
Sayaṃ\'va so medhagamāvaheyya3\
Paraṃ vadaṃ bālamasuddhidhammaṃ.\
\
12 - 17\
Vinicchaye ṭhatvā sayaṃ pamāya\
Uddhaṃ so2 lokasmiṃ vivādameti,\
Hitvāna sabbāni vinicchayāni\
Na medhagaṃ3 kurute4 jantu loke.\
\
Vinicchaye \[PTS Page 303\] \[\\q 303/\] ṭhatvā sayaṃ pamāyāti -
\'vinicchayā: vuccanti\
dvāsaṭṭhi diṭṭhigatāni; vinicchayadiṭṭhiyā ṭhatvā patiṭṭhahitvā gaṇhitvā
parāmasitvā\
abhinivisitvāti vinicchaye ṭhatvā; sayaṃ pāmāyāti sayaṃ pamāya
pamiṇitvā5 ayaṃ satthā\
sabbaññū\'ti sayaṃ pamāya pamiṇitvā ayaṃ dhammo svakkhāto, ayaṃ gaṇo
supaṭipanno,\
ayaṃ diṭṭhi bhaddikā, ayaṃ paṭipadā supaññattā, ayaṃ maggo nīyāniko\'ti
sayaṃ pamāya\
pamiṇitvāti - vinicchaye ṭhatvā sayaṃ pamāya.\
\
1. Gaṇeyya - machasaṃ. 2. Uddhaṃ sa. - Sīmu. 11. Machasaṃ. 3. Medhakaṃ -
pa. 4.\
Medhagaṃ kubbati - sīmu 11. Machasaṃ. 5. Saminitvā - pu.\
\[BJT Page 416\] \[\\x 416/\]\
\
Uddhaṃ so lokasmiṃ vivādametīti - \'uddhaṃ\'1 vuccati anāgataṃ attano
vādaṃ uddhaṃ\
ṭhapetvā sayameva kalahaṃ bhaṇḍanaṃ viggahaṃ vivādaṃ medhagaṃ eti upeti
upagacchati\
gaṇhāti parāmasati abhinivisatīti evampi - uddhaṃ so lokasmiṃ
vivādameti. Athavā aññena\
uddhaṃ vādena saddhiṃ kalahaṃ karoti bhaṇḍanaṃ karoti viggahaṃ karoti
vivādaṃ karoti\
medhagaṃ karoti: \'na tvaṃ imaṃ dhammavinayaṃ ājānāsi micchāpaṭipanno
tvamasi.\
Ahamasmi sammāpaṭipanno. Sahitamme, asahitante. Pure vacanīyaṃ pacchā
avaca.\
Pacchāvacanīyaṃ pure avaca. Āciṇṇante1 viparāvattaṃ. Āropito te vādo.
Niggahītosi. Cara\
vādappamokkhaya. Nibbeṭhehi sace pahosī\'ti - uddhaṃ so lokasmiṃ
vivādameti.\
\
Hitvāna sabbāni vinicchayānīti - vinicchayā vuccanti
dvāsaṭṭhidiṭṭhigatāni;\
diṭṭhivinicchayā sabbe vinicchaye2 hitvā cajitvā pariccajitvā jahitvā
pajahitvā vinodetvā\
byantīkaritvā anabhāvaṃ gametvāti - hitvāna sabbāni vinicchayāni.\
\
Na medhagaṃ kurute jantu loketi - na kalahaṃ karoti\' na bhaṇḍanaṃ
karoti, na viggahaṃ\
karoti, na vivādaṃ karoti, na medhagaṃ karoti, vuttaṃ hetaṃ bhagavatā:
\"evaṃ vimuttacitto\
kho aggivessana bhikkhu na kenaci saṃvadati, na kenaci vivadati, yañca
loke vuttaṃ, tena ca\
voharati aparāmasa\"nti \[a\] jantūti satto naro mānavo poso \[PTS Page
304\] \[\\q 304/\]\
puggalo jīvo jāgu3 jantu indagu4 manujo; loketi apāyaloke manussaloke
devaloke\
khandhaloke āyatanaloketi - na medhagaṃ kurute jantu loketi.\
\
Tenāha bhagavā:\
\"Vinicchaye ṭhatvā sayaṃ pamāya\
Uddhaṃ so lokasmiṃ vivādameti,\
Hitvāna sabbāni vinicchayāni\
Na medhagaṃ kurute jantu loketi\'\'.\
\
Cūlaviyūhasuttaniddeso samatto dvādasamo.\
\
13.\
Mahāviyūhasuttaniddeso.\
Atha mahāviyuhasuttaniddeso vuccati.\
\
13 - 1\
\
\[PTS Page 305\] \[\\q 305/\]\
Ye keci\'me diṭṭhiparibbasānā\
Idameva saccanti ca vādayanti, 5\
Sabbeva te nindamanvānayanti\
Atho pasaṃsampi labhanti tattha.\
\
1. Uddhaṃ so - sīmu. 11 Machasaṃ. 2. Sabbā vinicchayadiṭṭhayo - manupa.
Sabbā\
vinicchitadiṭṭhiyo. - \[PTS\]. 3. Jatu - sīmu 11. Jagu - \[PTS\]. 4.
Hindagu - sīmu. 11. 5.\
Pavādiyanti - \[PTS\].\
A. Majjhimanikāya - dīghanakhasutta.\
\
\[BJT Page 418\] \[\\x 418/\]\
Ye keci\'me diṭṭhiparibbasānāti - \'ye kecī\'ti sabbena sabbaṃ sabbathā
sabbaṃ asesaṃ nissesaṃ\
pariyādiyanavacanametaṃ \'ye kecī\'ti. Diṭṭhiparibbasānāti santeke
samaṇabrāhmaṇā\
diṭṭhigatikā. Te dvāsaṭṭhiyā diṭṭhigatānaṃ aññataraññataraṃ diṭṭhigataṃ
gahetvā\
uggahetvā gaṇhitvā parāmasitvā abhinivisitvā sakāya sakāya diṭṭhiyā
vasanti saṃvasanti\
āvasanti parivasanti. Yathā agārikā vā gharesu vasanti, sāpattikā vā
āpattisu vasanti, sakilesā\
vā kilesesu vasanti, evamevaṃ santeke samaṇabrāhmaṇā diṭṭhigatikā. Te
dvāsaṭṭhiyā\
diṭṭhigatānaṃ aññataraññataraṃ diṭṭhigataṃ gahetvā uggahetvā gaṇhitvā
parāmasitvā\
abhinivisitvā sakāya sakāya diṭṭhiyā vasanti saṃvasanti āvasanti
parivasanti. Yathā agārikā\
vā gharesu vasanti, sāpattikā vā āpattisu vasanti, \'ye keci\' me diṭṭhi
paribbasānā. \'\
\
Idameva saccanti ca vādayantīti - \'sassato loko\' idameva saccaṃ,
moghamañña\'nti vadanti\
kathenti bhaṇanti dīpayanti voharanti \' asassato loko idameva saccaṃ
moghamañña\'nti\
diṭṭhigatametaṃ diṭṭhigahanaṃ diṭṭhikantāro diṭṭhivisūkāyikaṃ
diṭṭhivipphanditaṃ\
diṭṭhisaṃyojanaṃ sadukkhaṃ savighātaṃ saupāyāsaṃ sapariḷāhaṃ na
nibbidāya na virāgāya\
na nirodhāya na upasamāya na abhiññāya na sambodhāya na nibbānāya
saṃvattatīti\
diṭṭhīsu ādīnavaṃ passanto diṭṭhiyo na gaṇhāmi na parāmasāmi
nābhinivisāmi; athavā, na\
gaṇhitabbā na parāmasitabbā nābhinivisitabbāti evampi - \'passañca
diṭṭhīsu anuggahāya\'.\
Athavā, \'asassato loko, antavā loko, anantavā loko, taṃ jīvaṃ taṃ
sarīraṃ, aññaṃ jīvaṃ aññaṃ\
sarīraṃ, hoti tathāgato parammaraṇā, na hoti tathāgato parammaraṇā, hoti
ca na ca hoti\
tathāgato parammaraṇā, neva hoti na na hoti tathāgato parammaraṇā,
idameva saccaṃ,\
moghamañña\'nti diṭṭhigatametaṃ neva hoti na na hoti tathāgato
parammaraṇā, idameva\
saccaṃ \[PTS Page 306\] \[\\q 306/\] moghamaññanti - vadanti kathenti
bhaṇanti dīpayanti\
voharantīti - idameva saccanti ca vādayanti.\
\
Sabbeva te nindamanvānayantīti - sabbeva te samaṇabrāhmaṇā nindameva
anventi\'\
garahameva anventi, akittimeva anventi, sabbe ninditā yeva honti,
garahitā yeva honti\
akittitā yeva hontīti - sabbeva te nindamanvānayanti.\
\
Atho pasaṃsampi labhanti tatthāti - tattha sakāya diṭṭhiyā sakāya
khantiyā sakāya ruciyā\
sakāya laddhiyā pasaṃsaṃ thomanaṃ kittiṃ vaṇṇahārikaṃ1 labhanti
paṭilabhanti\
upagacchanti vindantīti - atho pasaṃsampi labhanti tattha.\
\
Tenāha so nimmito:\
\
\"Ye keci \'me diṭṭhiparibbasānā\
Idameva saccanti ca vādayanti,\
Sabbeva te nindamanvānayanti\
Atho pasaṃsampi labhanti tatthā\"ti.\
\
13 - 2\
\
Appañhi etaṃ na alaṃ2 samāya\
Duve vivādassa phalāni brūmi,\
Etampi disvā na vivādayetha\
Khemābhipassaṃ avivādabhūmiṃ. 3\
\
Appañhi etaṃ na alaṃ samāyāti - \'appañhi eta\'nti appakaṃ etaṃ, omakaṃ
etaṃ, thokaṃ etaṃ,\
lāmakaṃ etaṃ, chattakaṃ etaṃ, parittakaṃ etanti - appañhi etaṃ; na alaṃ
samāyāti nālaṃ\
rāgassa samāya dosassa samāya mohassa samāya kodhassa upanāhassa
makkhassa\
paḷāsassa issāya macchariyassa māyāya sāṭheyyassa thambhassa sārambhassa
mānassa\
atimānassa madassa pamādassa sabbakilesānaṃ sabbaduccaritānaṃ
sabbapariḷāhānaṃ \[PTS\
Page 307\] \[\\q 307/\] sabbasantāpānaṃ sabbākusaḍalābhisaṅkhārānaṃ
samāya upasamāya\
vūpasamāya nibbānāya4 paṭinissaggāya paṭippassaddhiyāti - appañhi etaṃ
na alaṃ samāya.\
\
1. Vaṇṇahāriyaṃ - sa, 2. Appañhetaṃ nālaṃ - manupa. 3. Avivādabhummaṃ -
\[PTS\] 4.\
Nibbāpanāya - sa.\
\
\[BJT Page 420\] \[\\x 420/\]\
Diṭṭhikalahassa diṭṭhibhaṇḍanassa diṭṭhiviggahassa diṭṭhivivādassa
diṭṭhimedhagassa\
dve phalāni honti jayaparājayo hoti, lābhālābho hoti, yasāyaso hoti,
nindāpasaṃsā hoti,\
sukhadukkhaṃ hoti, somanassadomanassaṃ hoti, iṭṭhāniṭṭhaṃ hoti,
anunayapaṭighaṃ hoti,\
ugghātinigghāti hoti, anurodhavirodho hoti; atha vā taṃ kammaṃ
nirayasaṃvattanikaṃ\
tiracchānayonisaṃvattanikaṃ pettivisayasaṃvattanikanti brūmi ācikkhāmi
desemi paññapemi\
paṭṭhapemi vivarāmi vibhajāmi uttānīkaromi pakāsemīti - duve vivādassa
phalāni brūmi.\
\
Etampi disvā na vivādayethāti - \'etampi disvā\'ti etaṃ ādīnavaṃ disvā
passitvā tulayitvā\
tīrayitvā vibhāvayitvā vibhūtaṃ katvā diṭṭhikalahesu diṭṭhibhaṇḍanesu
diṭṭhiviggahesu\
diṭṭhivivādesu diṭṭhimedhagesūti etampi disvā; na vivādayethāti na
kalahaṃ kareyya, na\
bhaṇḍanaṃ kareyya, na viggahaṃ kareyya, na vivādaṃ kareyya, na medhagaṃ
kareyya,\
kalahaṃ bhaṇḍanaṃ viggahaṃ vivādaṃ medhagaṃ pajaheyya vinodeyya
byantīkareyya\
anabhāvaṃ gameyya, kalahā bhaṇḍanā viggahā vivādā medhagā ārato assa
virato paṭivirato\
nikkhanto nissaṭo vippamutto visaṃyutto vimariyādīkatena cetasā
vihareyyāti - etampi\
disvā na vivādayetha.\
\
Khemābhipassaṃ \[PTS Page 308\] \[\\q 308/\] avivādabhūminti -
avivādabhūmiṃ vuccati\
amataṃ nibbānaṃ, yo so sabbasaṅkhārasamatho sabbūpadhipaṭinissaggo
taṇhakkhayo virāgo\
nirodho nibbānaṃ; etaṃ avivādabhūmiṃ khemato tāṇato lenato saraṇato
abhayato accutato\
amatato nibbānato passanto dakkhanto olokento nijjhāyanto
upaparikkhantoti -\
khemābhipassaṃ avivādabhūmiṃ.\
\
Tenāha bhagavā:\
\
Appañhi etaṃ na alaṃ2 samāya\
Duve vivādassa phalāni brūmi,\
Etampi disvā na vivādayetha\
Khemābhipassaṃ avivādabhūmiṃ.\
\
13 - 3\
Yā kācimā sammutiyo puthujjā\
Sabbāva etā na upeti vidvā,\
Anupayo so upayaṃ kimeyya1\
Diṭṭhe sute khantimakubbamāno. 2\
\
Yā kācimā sammutiyo puthujjāti - \' yā kācī\'ti sabbena sabbaṃ sabbathā
3 sabbaṃ asesaṃ\
nissesaṃ pariyādiyanavacanametaṃ4 yā kācī\'ti; sammutiyoti sammutiyo
vuccanti dvāsaṭṭhi\
diṭṭhigatāni diṭṭhisammutiyo;5 puthujjāti puthujjanehi janitā
sammutiyoti puthujjā; puthu\
nānā janehi janitā vā sammutiyoti puthujjāti - yā kāci\'mā sammutiyo
puthujjā.\
\
1. Kameyya - manupa 2. Khantimakuppamāṇo - manupa. 3. Sabbato - syā. 4.\
Pariyādānavacāmetaṃ - manupa. 5. Tā sammutiyo - sa.\
\[BJT Page 422\] \[\\x 422/\]\
\
Sabbāva etā na upeti vidvāti - vidvā vijjāgato ñāṇī vibhāvī medhāvī;
sabbāva etā\
diṭṭhisammutiyo neti, na upeti, na upagacchati, na gaṇhāti, na
parāmasati, nābhinivisatīti\
- sabbāva etā na upeti vidvā.\
\
Anupayo so upayaṃ kimeyyāti - \'upayoti\' dve upayā\' taṇhūpayo ca
diṭṭhūpayo ca.\
\
Ayaṃ taṇhūpayo yāvatā taṇhāsaṃkhātena sīmakataṃ mariyādikataṃ4
odhikataṃ\
pariyantakataṃ pariggahitaṃ mamāyitaṃ idaṃ mamaṃ etaṃ mamaṃ ettakaṃ
mamaṃ ettāvatā\
mamaṃ mama rūpā saddā gandhā rasā phoṭṭhabbā attharaṇā pāpuraṇā dāsidāsā
ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ janapado koso ca koṭṭhāgāraṃ ca kevalampi\
mahāpaṭhaviṃ taṇhāvasena mamāyati. Yāvatā5 aṭṭhasatataṇhāvicaritaṃ, idaṃ
taṇhūpayo.\
\
Ayaṃ diṭṭhupayo vīsativatthukā sakkāyadiṭṭhi, dasavatthukā micchādiṭṭhi,
dasavatthukā\
antaggāhikā diṭṭhi, yā evarūpā diṭṭhi diṭṭhigataṃ diṭṭhigahanaṃ
diṭṭhikantāro\
diṭṭhivisūkāyikaṃ diṭṭhivipphanditaṃ6 diṭṭhisañeyājanaṃ gāho paṭiggāho
abhiniveso\
parāmāso kummaggo micchāpatho micchattaṃ titthāyatanaṃ vipariyesagāho
viparītagāho\
vipallāsagāho micchāgāho ayāthāvatasmiṃ \' yāthāvata\'nti8 gāho yāvatā
dvāsaṭṭhi\
diṭṭhigatāni, idaṃ diṭṭhūpayo paṭinissaṭṭho; taṇhūpayassa pahīnattā
diṭṭhūpayassa\
paṭinissaṭṭhattā anupayo puggalo kiṃ rūpaṃ upeyya upagaccheyya gaṇheyya
parāmaseyya\
abhiniveseyya \[PTS Page 309\] \[\\q 309/\] \'attā me\' ti\', kiṃ
vedanaṃ - kiṃ saññaṃ - kiṃ\
saṅkhāre - kiṃ viññāṇaṃ - kiṃ gatiṃ - kiṃ uppattiṃ - kiṃ paṭisandhiṃ -
kiṃ bhavaṃ - kiṃ\
saṃsāraṃ kiṃ vaṭṭaṃ upeyya upagaccheyya gaṇheyya parāmaseyya
abhiniveseyyāti -\
anupayo so upayaṃ kimeyya.\
\
Diṭṭhe sute khantimakubbamānoti - diṭṭhe vā diṭṭhasuddhiyā vā sute vā
sutasuddhiyā vā\
mute vā mutasuddhiyā vā khantiṃ akubbamāno chandaṃ akubbamāno pemaṃ
akubbamāno\
rāgaṃ akubbamāno ajanayamāno asañjanayamāno anibbattayamāno
anabhinibbattayamānoti\
- diṭṭhe sute khantimakubbamāno.\
\
Tenāha bhagavā9\
\
\"Yā kāci\'mā sammutiyo puthujjā\
Sabbāva etā na upeti vidvā,\
Anupayo so upayaṃ kimeyya\
Diṭṭhe sute khantimakubbamāno\"ti.\
\
13 - 4\
\
Sīluttamā saññamenāhu suddhiṃ\
Vataṃ1 samādāya upaṭṭhitā se,\
Idheva sikkhema athassa suddhiṃ\
Bhavūpanītā kusalāvadānā.\
\
Sīluttamā saññamenāhu suddhinti - santeke samaṇabrāhmaṇā sīluttamavādā.
Te\
sīlamattena saññamamattena saṃvaramattena avītikkamamattena suddhiṃ
visuddhiṃ\
parisuddhiṃ muttiṃ vimuttiṃ parimuttiṃ āhaṃsu vadanti kathenti bhaṇanti
dīpayanti\
voharanti; samaṇamaṇḍikāputto evamāha: - \" catuhi kho ahaṃ thapati
dhammehi\
samannāgataṃ purisapuggalaṃ paññapemi sampannakusalaṃ paramakusalaṃ\
uttamapattipattaṃ \[PTS Page 310\] \[\\q 310/\] samaṇaṃ ayojjhaṃ.
Katamehi catuhi:\
\
1. Vattaṃ - \[PTS.\]\
\[BJT Page 424\] \[\\x 424/\]\
\
Idha thapati na kāyena pāpakaṃ1 kammaṃ karoti; na pāpakaṃ vācaṃ bhāsati;
na pāpakaṃ\
saṅkappaṃ saṅkappeti; na pāpakaṃ ājīvaṃ ājīvati2. Imehi kho ahaṃ thapati
catuhi dhammehi\
samannāgataṃ purisapuggalaṃ paññapemi sampannakusalaṃ paramakusalaṃ\
uttamapattipattaṃ samaṇaṃ ayojjha\"nti\[a\] evamevaṃ santeke
samaṇabrāhmaṇā\
sīluttamavādā, te sīlamattena saññamamattena saṃvaramattena
avītikkamamattena suddhiṃ\
visuddhi parisuddhiṃ muttiṃ vimuttiṃ parimuttiṃ āhaṃsu vadanti kathenti
bhaṇanti\
dīpayanti voharantīti - sīluttamā saññamenāhu suddhiṃ.\
\
Vataṃ samādāya upaṭṭhitā seti - \'vata\'nti hatthivataṃ vā assavataṃ vā
govataṃ vā\
kukkuravataṃ vā kākavataṃ vā vāsudevavataṃ vā baladevavataṃ vā
puṇṇabhaddavataṃ vā\
maṇibhaddavataṃ vā aggivataṃ vā nāgavataṃ vā supaṇṇavataṃ vā yakkhavataṃ
vā\
asuravataṃ vā gandhabbavataṃ vā mahārājavataṃ vā candavataṃ vā
suriyavataṃ vā\
indavataṃ vā brahmavataṃ vā devavataṃ vā disāvataṃ vā ādāya samādāya
diyitvā\
samādiyitvā gaṇhitvā parāmasitvā abhinivisitvā upaṭṭhitā paccupaṭṭhitā
allīnā upagatā\
ajjhositā adhimuttāti3 - vataṃ samādāya upaṭṭhitā se.\
\
Idheva sikkhema athassa suddhinti - \'idhā\'ti sakāya diṭṭhiyā sakāya
khantiyā sakāya ruciyā\
sakāya laddhiyā; sikkhemāti sikkhema āvarema samācarema samādāya
vattemāti idheva\
sikkhema; athassa suddhinti athassa suddhiṃ visuddhiṃ parisuddhiṃ muttiṃ
vimuttiṃ\
parimuttinti - idheva sikkhema athassa suddhiṃ.\
\
Bhavūpanītā kusalāvadānāti - \'bhavūpanītā\'ti bhavūpanītā bhavūpagatā
bhavajjhositā\
bhavādhimuttāti - bhavūpanītā; \[PTS Page 311\] \[\\q 311/\]
kusalāvadānāti\
kusalavādāpaṇḍitavādā thiravādā ñāyavādā hetuvādā lakkhaṇavādā
kāraṇavādā ṭhānavādā\
sakāya laddhiyāti - bhavūpanītā kusalāvadānā.\
\
Tenāha bhagavā:\
\
\" Sīluttamā saññamenāhu suddhiṃ\
Vataṃ samādāya upaṭṭhitā se.\
Idheva sikkhema athassa suddhiṃ\
Bhavūpanītā kusalāvadānā\"ti.\
\
13 - 5\
Sace cuto sīlabbatato 4 hoti\
Sa vedhati kammaṃ virādhayitvā,\
Sa jappatī5 patthayaticca suddhiṃ\
Satthā va hīno pavasaṃ gharamhā.\
\
1. Pāpakammaṃ - sīmu11. \[PTS\] 2. Jīvati - syā. 3. Avimuttāti -
sīmu11.\
\[A.\] Majjhimanikāya - samaṇamaṇḍikāsutta.\
4. Sīlavatato - sīmu11. Machasaṃ. \[PTS\] 5. Pajappatī - machasaṃ.
Manupa.\
\
\[BJT Page 426\] \[\\x 426/\]\
\
Sace cuto silabbatato1 hotīti - dvīhi kāraṇehi sīlabbatato1 cavati:
paracchindenāya2 vā\
cavati, anabhisambhuṇanto vā cati. Kathaṃ paravicchindanāya2 cavati?
Paro vicchindati \'so\
satthā na sabbaññū, dhammo na svākkhāto, gaṇo na supaṭippanno, diṭṭhi na
bhaddikā,\
paṭipadā na suppaññattā, maggo na niyyāniko, natthettha suddhi vā
visuddhi vā parisuddhi\
vā mutti vā vimutti vā parimutti vā, natthettha sujjhanti vā,
visujjhanti vā, muccanti vā,\
vimuccanti vā, parimuccanti vā, hīnā nihīnā omakā lāmakā chattakā
parittāti, evaṃ paro\
vicchindati. 3 Evaṃ vicchindiyamāno satthārā cavati. Dhammakkhānā
cavati. Gaṇā cavati.\
Diṭṭhiyā cavati. Paṭipadāya cavati. Maggato cavati. Evaṃ
paravicchindanāya cavati. Kathaṃ\
\[PTS Page 312\] \[\\q 312/\] anabhisambhuṇanto cavati? Sīlaṃ
anabhisambhūṇanto sīlato\
cavati. Vataṃ anabhisambhūṇanto vatato cavati. Sīlabbataṃ
anabhisambhuṇanto sīlabbatato\
cavati. Evaṃ anabhisambhūṇanto cavatīti sace cuto sīlabbatato1 hoti.\
\
Sa vedhati kammaṃ virādhayitvāti - \' sa vedhatī\'ti sīlaṃ vā vataṃ vā
sīlabbataṃ vā\
viraddhaṃ mayā aparaddhaṃ mayā khalitaṃ mayā galitaṃ mayā aññāya
aparaddho ahanti\
vedhati pavedhati sampavedhatīti - sa vedhati; kammaṃ virādhayitvāti
puññābhisaṅkhāraṃ\
vā apuññābhisaṅkhāraṃ vā āneñjābhisaṅkhāraṃ vā viraddhaṃ mayā aparaddhaṃ
mayā\
khalitaṃ mayā galitaṃ mayā aññāya aparaddho ahanti vedhati pavedhati
sampavedhatīti -\
sa vedhati kammaṃ virādhayitvā,\
\
Sa jappati patthayaticca suddhinti - \' sa jappatī\'ti sīlaṃ vā jappati,
vataṃ vā jappati,\
sīlabbataṃ vā jappati pajappati abhijappatīti - sa jappati;
patthayaticca suddhinti\
sīlasuddhiṃ vā pattheti, vatasuddhiṃ vā pattheti, sīlabbatasuddhiṃ vā
pattheti, piheti\
abhijappatīti - sa jappati patthayaticca suddhiṃ.\
\
Satthā va hīno pavasaṃ gharamhāti - yathā puriso gharato nikkhanto
satthena saha1 vasanto\
satthā ohīno taṃ vā satthaṃ anubandhati, sakaṃ vā gharaṃ paccāgacchati,
evameva so\
diṭṭhigatiko taṃ vā satthāraṃ gaṇhāti, aññaṃ vā satthāraṃ gaṇhāti, taṃ
vā dhammakkhānaṃ\
gaṇhāti, aññaṃ vā dhammakkhānaṃ gaṇhāti, taṃ vā gaṇaṃ gaṇhāti, aññaṃ vā
gaṇaṃ\
gaṇhāti, taṃ vā diṭṭhiṃ gaṇhāti, aññaṃ vā diṭṭhiṃ gaṇhāti, taṃ vā
paṭipadaṃ gaṇhāti,\
aññaṃ vā paṭipadaṃ gaṇhāti, taṃ vā maggaṃ gaṇhāti, aññaṃ vā maggaṃ
gaṇhāti parāmasati\
abhinivisatīti \[PTS Page 313 \[\\q 313/\] - \] satthā va hīno pavasaṃ
gharamhā.\
\
1. Pavasaṃ - manupa. Machasaṃ 2. Paravicchandanāya - sa 3. Vicchandeti -
manupa.\
\
\[BJT Page 428\] \[\\x 428/\]\
\
Tenāha bhagavā:\
\
Sace cuto sīlabbatato 4 hoti\
Sa vedhati kammaṃ virādhayitvā,\
Sa jappatī5 patthayaticca suddhiṃ\
Satthā va hīno pavasaṃ gharamhā.\
\
13 - 6\
Sīlabbataṃ cāpi pahāya sabbaṃ\
Kammañca sāvajja\'navajjametaṃ, 1\
Suddhiṃ asuddhinti apatthayāno\
Virato care santimanuggahāya.\
\
Sīlabbataṃ vāpi pahāya sabbanti - sabbā sīlasuddhiyo pahāya pajahitvā
vinodetvā\
byantīkaritvā anabhāvaṃ gametvā, sabbā vatasuddhiyo pahāya pajahitvā
vinodetvā\
byantīkaritvā anabhāvaṃ gametvā, sabbā sīlabbatasuddhiyo pahāya
pajahitvā vinodetvā\
vyantīkaritvā anabhāvaṃ gametvāti - sīlabbataṃ vāpi pahāya sabbaṃ.\
\
Kammañca sāvajjametanti - sāvajjakammaṃ vuccati kaṇhaṃ kaṇhavipākaṃ;
anavajjakammaṃ\
vuccati sukkaṃ sukkavipākaṃ; sāvajjañca kammaṃ anavajjañca kammaṃ pahāya
pajahitvā\
vinodetvā byantīkaritvā anabhāvaṃ gametvāti kammañca
sāvajja\'navajjametaṃ.\
Suddhiṃ asuddhinti apatthayānoti - \'asuddhi\'nti asuddhiṃ patthenti
akusale dhamme\
patthenti; \'suddhi\'nti suddhiṃ patthenti, pañca kāmaguṇe patthenti;
asuddhiṃ patthenti\
akusale dhamme patthenti, pañcakāmaguṇe patthenti, suddhiṃ patthenti -
dvāsaṭṭhi\
diṭṭhigatāni patthenti, asuddhiṃ patthenti - akusale dhamme patthenti -
pañcakāmaguṇe\
patthenti, dvāsaṭṭhi diṭṭhigatāni patthenti; suddhiṃ patthenti -
tedhātuke kusale dhamme\
patthenti; asuddhiṃ patthenti - akusale dhamme patthenti, pañca kāmaguṇe
patthenti,\
dvāsaṭṭhi diṭṭhigatāni patthenti; tedhātuke kusale dhamme patthenti,
suddhiṃ patthenti\
puthujjanakalyāṇakā3 niyāmāvakkantiṃ patthenti, sekhā aggadhammaṃ \[PTS
Page 314\] \[\\q\
314/\] arahattaṃ patthenti; arahatte patte arahaṃ neva akusale dhamme
pattheti. Napi\
pañca kāmaguṇe pattheti. Napi dvāsaṭṭhi diṭṭhigatāni pattheti. Napi
tedhātuke kusale\
dhamme pattheti, napi niyāmāvakkantiṃ pattheti, napi aggadhammaṃ
arahattaṃ pattheti.\
Patthanāsamatikkanto arahā vuddhiparihāniṃ4 vītivatto so vutthavāso
ciṇṇacaraṇo\
uttiṇṇajātijarāmaraṇasaṃsāro natthi tassa punabbhavoti - suddhiṃ
asuddhinti apatthayāno.\
\
1. Sāvajjānavajjametaṃ - sa 2. Kalyāṇaputhujjanā - syā \[PTS\]. 3.
Pārihāniṃ - sīmu11.\
\
\[BJT Page 430\] \[\\x 430/\]\
Virato care sattimanuggahāyāti - \'virato\'ti suddhiasuddhiyā ārato assa
virato paṭivirato\
nikkhanto nissaṭo vippamutto visaññutto vimariyādīkatena cetasā
viharatīti virato; careti\
careyya vihareyya irīyeyya vatteyya pāleyya yapeyya yāpeyyāti \'virato
care\
santimanuggahāyāti\' santiyo vuccanti dvāsaṭṭhi diṭṭhigatāni; diṭṭhi
santiyo agaṇhanto\
aparāmasanto anabhinivisantoti virato care santimanuggahāya.\
\
Tenāha bhagavā:\
\" Sīlabbataṃ vāpi pahāya sabbaṃ\
Kammañca sāvajjanavajjametaṃ,\
Suddhiṃ asuddhinti apatthayāno\
Virato care santimanuggahāyā\"ti.\
\
13 - 7\
Tamupanissāya jigucchitaṃ vā\
Athavāpi diṭṭhaṃ va sutaṃ mutaṃ vā.\
Uddhaṃsarā suddhimanutthunanti\
Avītataṇhā se bhavābhavesu.\
\
Samupanissāya \[PTS Page 315\] \[\\q 315/\] jigucchitaṃ vāti - santeke
samaṇabrāhmaṇā\
tapojigucchāvādā 1 tapojigucchāsārā tapojigucchānissitā ānissitā allīnā
upagatā ajjhositā\
adhimuttāti samupanissāya jigucchitaṃ vā.\
\
Athavāpi diṭṭhaṃ va2 sutaṃ mutaṃ vāti - diṭṭhaṃ vā diṭṭhasuddhiṃ vā
sutaṃ vā\
sutasuddhiṃ vā mutaṃ vā mutasuddhiṃ vā nissāya upanissāya gaṇhitvā
parāmasitvā\
abhinivisitvāti athavāpi diṭṭhaṃ va sutaṃ mutaṃ vā.\
\
Uddhaṃsarā suddhimanutthunantīti - santeke samaṇabrāhmaṇā
uddhaṃsaravādā3. Katame\
te samaṇabrāhmaṇā uddhaṃsaravādā\" ye te samaṇabrāhmaṇā accantasuddhikā\
saṃsārasuddhikā akiriyadiṭṭhikā sassatavādā, ime te samaṇa brāhmaṇā
uddhaṃsaravādā, te\
saṃsārena suddhiṃ visuddhiṃ parisuddhiṃ muttiṃ vimuttiṃ parimuttiṃ
thunanti vadanti\
kathenti bhaṇanti dīpayanti voharantīti - uddhaṃsarā
suddhimanutthunanti.\
\
Avītataṇhā se bhavābhavesūti - \'taṇhā\'ti rūpataṇhā saddataṇhā
gandhataṇhā rasataṇhā\
phoṭṭhabbataṇhā dhammataṇhā.\
\
1. Jigucchavādā - sa. \[PTS\] 2. Diṭṭhañca - sīmu. 11. 3. Uddhaṃsarāvādā
- sīmu.\
\
\[BJT Page 432\] \[\\x 432/\]\
Bhavābhavesūti - bhavābhave kammabhave punabbhave, kāmabhave
kammabhave,\
kāmabhave punabbhave, rūpabhave kammabhave, rūpabhave punabbhave,
arūpabhave\
kammabhave, arūpabhave punabbhave, punappunabhave punappunagatiyā\
punappunauppattiyā punappunapaṭisandhiyā punappunaattabhāvābhinibbattiyā
avītataṇhā\
avigatataṇhā acattataṇhā avantataṇhā amuttataṇhā appahīnataṇhā
appaṭinissaṭṭhataṇhāti\
- avītataṇhā se bhavābhavesu.\
\
Tenāha bhagavā:\
\"Samupanissāya \[PTS Page 316\] \[\\q 316/\] jigucchitaṃ vā\
Athavāpi diṭṭhaṃ va sutaṃ mutaṃ vā,\
Uddhaṃsarā suddhimanutthunanti\
Avītataṇhā se bhavābhavesū\"ti.\
\
13 - 8\
Patthayamānassa hi jappitāni\
Pavedhitaṃ1 vāpi pakappitesu,\
Cutūpapāto idha yassa natthi\
Sa kena vedheyya kuhiṃ va jappe.\
\
Patthayamānassa hi jappitānīti - patthanā vuccati taṇhā, yo rāgo sārāgo
anunayo anurodho\
nandi nandirāgo cittassa sārāgo icchā mucchā ajjhosānaṃ gedho paḷigedho5
saṅge paṅko ejā\
māyā janikā sañjanikā sañjananī sibbanī jālinī saritā visattikā suttaṃ
visaṭā āyūhanī6 dutiyā\
paṇidhi bhavanetti vanaṃ vanatho santhavo sneho apekkhā paṭibandhu 7 āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchañcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ; patthayamānassāti patthayamānassa icchamānassa
sādiyamānassa\
pihayamānassa abhijappamānassāti patthayamānassa hi; jappitānīti jappanā
vuccati taṇhā\
yo rāgo sārāgo anunayo anurodho nandi nandirāgo cittassa sārāgo icchā
mucchā ajjhosānaṃ\
gedho paḷigedho5 saṅge paṅko ejā māyā janikā sañjanikā sañjananī sibbanī
jālinī saritā\
visattikā suttaṃ visaṭā āyūhanī6 dutiyā paṇidhi bhavanetti vanaṃ vanatho
santhavo sneho\
apekkhā paṭibandhu 7 āsā āsiṃsanā āsiṃsitattaṃ, rūpāsā saddāsā gandhāsā
rasāsā\
phoṭṭhabbāsā lābhāsā dhanāsā puttāsā jīvitāsā, jappā pajappā abhijappā
jappanā jappitattaṃ\
loluppaṃ loluppāyanā loluppāyitattaṃ pucchañcikatā sādukamyatā,
adhammarāgo\
visamalobho nikanti nikāmanā\
Patthanā pihanā sampatthanā, kāmataṇhā bhavataṇhā vibhavataṇhā rūpataṇhā
arūpataṇhā\
nirodhataṇhā, rūpataṇhā saddataṇhā gandhataṇhā rasataṇhā
phoṭṭhabbataṇhā\
dhammataṇhā, ogho yogo gantho upādānaṃ āvaraṇaṃ nīvaraṇaṃ chadanaṃ
bandhanaṃ\
upakkileso anusayo pariyuṭṭhānaṃ latā vevicchaṃ, dukkhamūlaṃ
dukkhanidānaṃ\
dukkhappabhavo mārapāso mārabalisaṃ māravisayo taṇhānadī taṇhājālaṃ
taṇhāgaddulaṃ\
taṇhāsamuddo, abhijjhā lobho akusalamūlanti - patthayamānassa hi
jappitāni.\
\
Pavedhitaṃ vāpi pakappitesūti - pakappanāti dve pakappanā: taṇhā
pakappanā ca\
diṭṭhipakappanā ca ayaṃ taṇhāpakappanā; yāvatā taṇhāsaṃkhātena
sīmakataṃ\
mariyādikataṃ4 odhikataṃ pariyantakataṃ pariggahitaṃ mamāyitaṃ idaṃ
mamaṃ etaṃ\
mamaṃ ettakaṃ mamaṃ ettāvatā mamaṃ mama rūpā saddā gandhā rasā
phoṭṭhabbā\
attharaṇā pāpuraṇā dāsidāsā ajeḷakā kukkuṭasūkarā hatthigavāssavaḷavā
khettaṃ vatthu\
hiraññaṃ suvaṇṇaṃ gāmanigamarājadhāniyo raṭṭhaṃ janapado koso ca
koṭṭhāgāraṃ ca\
kevalampi mahāpaṭhaviṃ taṇhāvasena mamāyati. Yāvatā5
aṭṭhasatataṇhāvicaritaṃ, ayaṃ\
taṇhāpakappanā;.\
\
Ayaṃ diṭṭhipakappanā? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāro diṭṭhivisūkāyikaṃ diṭṭhivipphanditaṃ6 diṭṭhisañeyājanaṃ
gāho paṭiggāho7\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ \' yāthāvata\'nti8
gāho yāvatā\
dvāsaṭṭhi diṭṭhigatāni, ayaṃ diṭṭhipakappanā; pavedhitaṃ vāpi
pakappitesūti - pakappitaṃ\
vatthuṃ acchedasaṅkinopi vedhenti, acchindantepi2 vedhenti, acchinnepi
vedhenti;\
pakappitaṃ vatthuṃ vipariṇāmasaṅkinopi vedhenti, vipariṇamantepi
vedhenti, vipariṇatepi\
vedhenti, pavedhenti sampavedhentīti - pavedhitaṃ vāpi pakappitesu.\
\
Cutūpapato idha yassa natthīti - \'yassā\'ti arahato khīṇāsavassa; yassa
gamanaṃ āgamanaṃ\
gamanāgamanaṃ kālaṃ gati bhavābhavo cuti ca upapatti ca nibbatti ca
bhedo ca jāti\
jarāmaraṇañca natthi na santi na saṃvijjanti nūpalabbhanti pahīnā
samucchinnā vūpasantā\
paṭippassaddhā abhabbuppattikā \[PTS Page 317\] \[\\q 317/\] ñāṇagginā
daḍḍhāti -\
cutūpapāto idha yassa natthi.\
1. Saṃvedhitaṃ - su \[PTS\]. 2. Acchijjattopi - \[PTS.\]\
\
\[BJT Page 434\] \[\\x 434/\]\
Sa kena vedheyya kuhiṃ va jappeti - so kena rāgena vedheyya, kena dosena
vedheyya, kena\
mohena vedheyya, kena mānena vedheyya, kāya diṭṭhiyā vedheyya, kena
uddhaccena\
vedheyya, kāya vicikicchāya vedheyya, kehi anusayehi vedheyya, rattoti
vā duṭṭhoti vā\
mūḷhoti vā vinibaddhoti vā parāmaṭṭhoti vā vikkhepagatoti vā
aniṭṭhaṃgatoti vā\
thāmagatoti vā, te abhisaṅkhārā pahīnā. Abhisaṅkhārānaṃ pahīnattā gatiyā
kena vedheyya\
nerayikoti vā, tiracchānayonikoti vā, pettivisayikoti vā, manussoti vā,
devoti vā, rūpīti vā,\
arūpīti vā, saññīti vā, asaññīti vā, nevasaññīnāsaññīti vā, so hetu
natthi; paccayo natthi;\
kāraṇaṃ natthi; yena vedheyya pavedheyya sampavedheyyāti - sa kena
vedheyya. Kuhiṃ va\
jappeti kuhiṃ vā jappeyya, kimhi jappeyya, kattha jappeyya, pajappeyya
abhijappeyyāti sa\
kena vedheyya kuhiṃ va jappe.\
\
Tenāha bhagavā:\
\
\"Patthayamānassa hi jappitāni\
Pavedhitaṃ vāpi pakappitesu,\
Cutūpapāto idha yassa natthi\
Sa kena vedheyya kuhiṃ va jappe\"ti.\
\
13 - 9\
Yamāhu dhammaṃ paramanti eke\
Tameva hīnanti panāhu aññe,\
Sacco nu vādo katamo imesaṃ\
Sabbeva hi\'me kusalāvadānā.\
\
Yamāhu dhammaṃ paramanti eketi - yaṃ dhammaṃ diṭṭhiṃ paṭipadaṃ maggaṃ
eke\
samaṇabrāhmaṇā idaṃ paramaṃ aggaṃ seṭṭhaṃ visiṭṭhaṃ pāmokkhaṃ uttamaṃ
pavaranti\
\[PTS Page 318\] \[\\q 318/\] evamāhaṃsu, evaṃ kathenti, evaṃ bhaṇanti,
evaṃ dīpayanti,\
evaṃ voharantīti - yamāhu dhammaṃ paramanti eke.\
\
Tameva hīnanti panāhu aññeti - tameva dhammaṃ diṭṭhiṃ paṭipadaṃ maggaṃ
eke\
samaṇabrāhmaṇā hīnaṃ etaṃ nihīnaṃ etaṃ omakaṃ etaṃ lāmakaṃ etaṃ
chattakaṃ etaṃ\
parittakaṃ etanti evamāhaṃsu, evaṃ kathenti, evaṃ bhaṇanti, evaṃ
dīpayanti, evaṃ\
voharantīti - tameva hīnanti panāhu aññe.\
\
Sacco nu vādo katamo imesanti - imesaṃ samaṇabrāhmaṇānaṃ vādo katamo
sacco taccho\
tathā bhūto yāthāvo aviparītoti - sacco nu vādo katamo imesaṃ.\
\
\[BJT Page 436\] \[\\x 436/\]\
\
Sabbeva hime kusalāvadānāti - sabbevime samaṇabrāhmaṇā kusalavādā
paṇḍitavādā\
thiravādā ñāyavādā hetuvādā lakkhaṇavādā kāraṇavādā ṭhānavādā sakāya
laddhiyāti\
sabbeva hime kusalāvadānā.\
\
Tenāha so nimmito: 1\
\"Yamāhu dhammaṃ paramanti eke\
Tameva hīnanti panāhu aññe,\
Sacco nu vādo katamo imesaṃ\
Sabbeva hime kusalāvadānā\"ti.\
\
13 - 10\
Sakaṃ hi dhammaṃ paripuṇṇamāhu\
Aññassa dhammaṃ pana hīnamāhu,\
Evampi viggayha vivādayanti2\
Sakaṃ sakaṃ sammuti3 māhu saccaṃ.\
\
Sakaṃ hi dhammaṃ paripuṇṇamāhūti - sakaṃ hi dhammaṃ diṭṭhiṃ paṭipadaṃ
maggaṃ eke\
samaṇabrāhmaṇā idaṃ samattaṃ paripuṇṇaṃ anomanti evamāhaṃsu evaṃ
kathenti, evaṃ\
bhaṇanti, evaṃ dīpayanti, evaṃ voharantīti - sakaṃ hi dhammaṃ
paripuṇṇamāhu.\
\
Aññassa \[PTS Page 319\] \[\\q 319/\] dhammaṃ pana hīnamāhūti - aññassa
dhammaṃ\
diṭṭhiṃ paṭipadaṃ maggaṃ eke samaṇabrāhmaṇā hīnaṃ etaṃ nihīnaṃ etaṃ
omakaṃ etaṃ\
lāmakaṃ etaṃ chattakaṃ etaṃ parittakaṃ etanti evamāhaṃsu, evaṃ kathenti,
evaṃ bhaṇanti,\
evaṃ dīpayanti, evaṃ voharantīti - aññassa dhammaṃ pana hīnamāhu.\
\
Evampi viggayha vivādayantīti - evaṃ gahetvā uggahetvā gaṇhitvā
parāmasitvā\
abhinivisitvā vivādayanti, kalahaṃ karonti, bhaṇḍanaṃ karonti, viggahaṃ
karonti, vivādaṃ\
karonti, medhagaṃ karonti \'na tvaṃ imaṃ dhammavinayaṃ ājānāsi
micchāpaṭipanno tvamasi.\
Ahamasmi sammāpaṭipanno. Sahitamme, asahitante. Pure vacanīyaṃ pacchā
avaca.\
Pacchāvacanīyaṃ pure avaca. Āciṇṇante1 viparāvattaṃ. Āropito te vādo.
Niggahītosi. Cara\
vādappamokkhaya. Nibbeṭhehi vā sace pahosī\'ti - \'evampi viggayha
vivādayanti\'.\
\
Sakaṃ sakaṃ sammutimāhu saccanti - \'sassato loko idameva saccaṃ
moghamañña\'nti sakaṃ\
sakaṃ sammutimāhu saccaṃ; \' asassato loko idameva saccaṃ
moghamañña\'nti\
diṭṭhigatametaṃ diṭṭhigahanaṃ diṭṭhikantāro diṭṭhivisūkāyikaṃ
diṭṭhivipphanditaṃ\
diṭṭhisaṃyojanaṃ sadukkhaṃ savighātaṃ saupāyāsaṃ sapariḷāhaṃ na
nibbidāya na virāgāya\
na nirodhāya na upasamāya na abhiññāya na sambodhāya na nibbānāya
saṃvattatīti\
diṭṭhīsu ādīnavaṃ passanto diṭṭhiyo na gaṇhāmi na parāmasāmi
nābhinivisāmi; athavā, na\
gaṇhitabbā na parāmasitabbā nābhinivisitabbāti evampi - \'passañca
diṭṭhīsu anuggahāya\'.\
Athavā, \'asassato loko, antavā loko, anantavā loko, taṃ jīvaṃ taṃ
sarīraṃ, aññaṃ jīvaṃ aññaṃ\
sarīraṃ, hoti tathāgato parammaraṇā, na hoti tathāgato parammaraṇā, hoti
ca na ca hoti\
tathāgato parammaraṇā, neva hoti na na hoti tathāgato parammaraṇā,
idameva saccaṃ,\
moghamañña\'nti diṭṭhigatametaṃ neva hoti na na hoti tathāgato
parammaraṇā, idameva\
saccaṃ moghamaññanti - sakaṃ sakaṃ sammutimāhu saccaṃ.\
\
Tenāha bhagavā:\
\"Sakaṃ hi dhammaṃ paripuṇṇamāhu\
Aññassa dhammaṃ pana hīnamāhu,\
Evampi viggayha vivādayanti\
Sakaṃ sakaṃ sammutimāhu sacca\"nti.\
\
1. Bhagavā - syā. \[PTS\]. 2. Vivādiyanti - \[PTS\]. 3. Sammati - syā .\
\
\[BJT Page 438\] \[\\x 438/\]\
\
13 - 11\
\
Parassa ce vambhayitena hīno\
Na koci dhammesu visesi assa.\
Puthu hi aññassa vadanti dhammaṃ\
Nihīnato samhi daḷhaṃ vadānā.\
\
Parassa ce vambhayitena hīnoti - parassa ce vambhayitakāraṇā
ninditakāraṇā\
garahitakāraṇā upavaditakāraṇā paro bālo hoti hīno nihīno omako lāmako
chattako\
parittoti - parassa ce vambhayitena hīno.\
\
Na koci dhammesu visesi assāti - dhammesu na koci aggo seṭṭho visiṭṭho
pāmokkho\
uttamo pavaro assāti - na koci dhammesu visesi assa.\
\
Puthū \[PTS Page 320\] \[\\q 320/\] hi aññassa vadanti dhammaṃ
nihīnatoti - bahukāpi\
bahūnaṃ dhammaṃ vadanti upavadanti nindanti garahanti hīnato nihīnato
omakato\
lāmakato chattakato parittato; bahukāpi ekassa dhammaṃ vadanti
upavadanti nindanti\
garahanti hīnato nihīnato omakato lāmakato chattakato parittato; ekopi
bahunnaṃ\
dhammaṃ vadati upavadati nindati garahati hīnato nihīnato omakato
lāmakato chattakato\
parittato; ekopi ekassa dhammaṃ vadati upavadati nindati garahati hīnato
nihīnato\
omakato lāmakato chattakato parittatoti - puthū hi aññassa vadanti
dhammaṃ nihīnato.\
\
Samhi daḷhaṃ vadānāti - dhammo sakāyanaṃ, diṭṭhi sakāyanaṃ, paṭipadā
sakāyanaṃ,\
maggo sakāyanaṃ, sakāyanena daḷhavādā thiravādā balikavādā
avaṭṭhitavādāti - samhi\
daḷhaṃ vadānā.\
\
Tenāha bhagavā:\
\
Parassa ce vambhayitena hīno\
Na koci dhammesu visesi assa.\
Puthu hi aññassa vadanti dhammaṃ\
Nihīnato samhi daḷhaṃ vadānā.\
13 - 12\
Sadhammapūjā1 ca panā tatheva\
Yathā pasaṃsanti sakāyanāni,\
Sabbeva vādā2 tathiyā3 bhaveyyuṃ suddhī hi4 tesaṃ paccattameva.\
\
1. Saddhammapūjā - sīmu11 dhammesu pūjā - sa. 2. Sabbe pavādā - syā.
\[PTS\]. 3. Tathivā -\
sīmu. 11. Su. 4. Suddhīpi - sīmu. 11\
\
\[BJT Page 440\] \[\\x 440/\]\
Sadhammapūjā ca panā tathevāti - katamā sadhammapūjā: sakaṃ satthāraṃ
sakkaroti\
garukaroti māneti pūjeti \'ayaṃ satthā sabbaññū\"ti ayaṃ sadhammapūjā.
Sakaṃ\
dhammakkhānaṃ - sakaṃ gaṇaṃ - sakaṃ diṭṭhiṃ - sakaṃ paṭipadaṃ - sakaṃ
maggaṃ\
sakkaroti garukaroti māneti pūjeti \"ayaṃ maggo niyyāniko\"ti ayaṃ
sadhammapūjā. \[PTS Page\
321\] \[\\q 321/\] sadhammapūjā ca panā tathevāti sadhammapūjā tathā
tacchā bhūtā\
yāthāvā aviparītāti - sadhammapūjā ca panā tatheva.\
\
Yathā pasaṃsanti sakāyanānīti - dhammo sakāyanaṃ, diṭṭhi sakāyanaṃ,
paṭipadā\
sakāyanaṃ, maggo sakāyanaṃ; sakāyanāni pasaṃsanti thomenti kittenti
vaṇṇentīti - yathā\
pasaṃsanti sakāyanāni.\
\
Sabbeva vādā tathiyā1 bhaveyyunti - sabbeva vādā tathā tacchā bhūtā
yāthāvā aviparītā\
bhaveyyunti - sabbeva vādā tathi1 bhaveyyuṃ.\
Suddhi hi2 nesaṃ paccattamevāti - paccattameva tesaṃ samaṇabrāhmaṇānaṃ
suddhi\
visuddhi parisuddhi mutti vimutti parimuttīti - suddhi hi2 nesaṃ
paccattameva.\
\
Tenāha bhagavā:\
\"Sadhammapūjā ca panā tatheva\
Yathā pasaṃsanti sakāyanāni,\
Sabbeva vādā tathiyā bhaveyyuṃ\
Suddhī hi 2 nesaṃ paccattamevā\"ti.\
13 - 13\
Na brāhmaṇassa paraneyyamatthi\
Dhammesu niccheyya samuggahītaṃ,\
Tasmā vivādāni upātivatto\
Na hi seṭṭhato passati dhammamaññaṃ.\
\
Na brāhmaṇassa paraneyyamatthīti - \' nā\'ti paṭikkhepo; brāhmaṇoti
sattannaṃ dhammānaṃ\
bāhitattā brāhmaṇo sakkāyadiṭṭhi bāhitā hoti, vicikicchā bāhitā hoti,
sīlabbataparāmāso\
bāhito hoti, rāgo bāhito hoti, doso bāhito hoti, moho bāhito hoti, māno
bāhito hoti, bāhitāssa\
honti pāpakā akusalā dhammā saṃkilesikā ponobhavikā sadarā dukkhavipākā
āyatiṃ\
jātijarāmaraṇīyā.\
\
1. \" Bāhetvā sabbapāpakāni (sabhiyāti bhagavā)\
Vimalo sādhu samāhito ṭhitatto,\
Saṃsāramaticca kevalī so\
Asito tādī pavuccate sa brahmā\".\
\
Na brāhmaṇassa paraneyyamatthīti brāhmaṇassa paraneyyo natthi, brāhmaṇo
na\
paraneyyo, na parappattiyo, na parappaccayo, na parapaṭibaddhagu; jānāti
\[PTS Page 322\]\
\[\\q 322/\] passati asammūḷho sampajāno patissato. \"Sabbe saṅkhārā
aniccā\"ti\
brāhmaṇassa paraneyyā natthi. Brāhmaṇo na paraneyyo. Na parappattiyo.
Na\
parappaccayo\' na parapaṭibaddhagu jānāti passati asammūḷho sampajāno
patissato. \" Sabbe\
saṅkhārā dukkhā\"ti brāhmaṇassa paraneyyatā natthi. Brāhmaṇo na
paraneyyo, na\
parappattiyo, na parappaccayo \' na parapaṭibaddhagu jānāti passati
asammūḷho sampajāno\
patissatoti - yaṃ kiñci samudayadhammaṃ sabbantaṃ nirodhadhamma\"nti
brāhmaṇassa\
paraneyyatā natthi, brāhmaṇo na paraneyyo, na parappattiyo, na
parappaccayo; na\
parapaṭibaddhagu jānāti passati asammūḷho sampajāno patissatoti - na
brāhmaṇassa\
paraneyyamatthi.\
\
1. Tathivā - sīmu. 11. 2. Suddhīpi - sīmu. 11.\
\
\[BJT Page 442\] \[\\x 442/\]\
\
Dhammesu niccheyya samuggahītanti - \'dhammesū\'ti dvāsaṭṭhi
diṭṭhigatesu; niccheyyāti\
nicchinitvā vinicchinitvā vicinitvā pavicinitvā tulayitvā tīrayitvā
vibhāvayitvā vibhūtaṃ katvā\
odhigāho bilaggāho varaggāho koṭṭhāsaggāho uccayaggāho samuccayaggāho,
idaṃ saccaṃ\
tathaṃ tacchā bhūtaṃ yāthāvaṃ aviparītanti gahitaṃ parāmaṭṭhaṃ
abhiniviṭṭhaṃ ajjhositaṃ\
adhimuttaṃ natthi na saṃvijjati nūpalabbhati pahīnaṃ samucchinnaṃ
vūpasantaṃ\
paṭippassaddhaṃ abhabbuppattikaṃ ñāṇagginā daḍḍhanti - dhammesu
niccheyya\
samuggahītaṃ.\
\
Tasmā vivādāni upātivattoti - \' tasmā\'ti tasmā taṃkāraṇā taṃhetu
tappaccayā tannidānā\
diṭṭhikalahāni diṭṭhibhaṇḍanāni diṭṭhiviggahāni diṭṭhivivādāni
diṭṭhimedhagāni\
upātivatto atikkanto samatikkanto vītivattoti - tasmā vivādāni
upātivatto.\
\
Na hi seṭṭhato passati dhammamaññanti - aññaṃ satthāraṃ dhammakkhānaṃ
gaṇaṃ diṭṭhiṃ\
paṭipadaṃ aññatra; satipaṭṭhānehi aññatra; sammappadhānehi aññatra;
iddhipādehi aññatra\
indriyehi aññatra balehi aññatra bojjhaṅgehi aññatra ariyā aṭṭhaṅgikā
maggo aggaṃ seṭṭhaṃ\
viseṭṭhaṃ pāmokkhaṃ uttamaṃ pavaraṃ dhammaṃ na passati na dakkhati na
oloketi na\
nijjhāyati na upaparikkhatīti \[PTS Page 323 \[\\q 323/\] - \] na hi
seṭṭhato passati\
dhammamaññaṃ.\
\
Tenāha bhagavā:\
\"Na brāhmaṇassa paraneyyamatthi\
Dhammesu niccheyya samuggahītaṃ,\
Tasmā vivādāni upātivatto\
Na hi seṭṭhato passati dhammamañña\"nti.\
\
13 - 14\
Jānāmi passāmi tatheva etaṃ\
Diṭṭhiyā eke paccenti suddhiṃ,\
Adakkhi1 ce kiṃ hi tumassa tena\
Atisitvā aññena vadanti suddhiṃ.\
\
Jānāmi passāmi tatheva etanti - \" jānāmī\"ti paracittavijānanañāṇena
jānāmi;\
pubbenivāsānussatiñāṇena vā jānāmi; passāmīti maṃsacakkhunā vā passāmi;
dibbena\
cakkhunā vā passāmi; tatheva etanti etaṃ tacchaṃ bhūtaṃ yāthāvaṃ
aviparītanti - jānāmi\
passāmi tatheva etaṃ.\
\
1. Dakkhiti - su.\
\
\[BJT Page 444\] \[\\x 444/\]\
\
Diṭṭhiyā eke paccenti suddhinti - diṭṭhiyā eke samaṇabrāhmaṇā suddhiṃ
visuddhiṃ\
parisuddhiṃ muttiṃ vimuttiṃ parimuttiṃ paccenti sassato loko idameva
saccaṃ\
moghamaññanti diṭṭhiyā eke samaṇabrāhmaṇā suddhiṃ visuddhiṃ parisuddhiṃ
muttiṃ vi\
muttiṃ parimuttiṃ paccenti; asassato loko \' asassato loko idameva
saccaṃ moghamañña\'nti\
diṭṭhigatametaṃ diṭṭhigahanaṃ diṭṭhikantāro diṭṭhivisūkāyikaṃ
diṭṭhivipphanditaṃ\
diṭṭhisaṃyojanaṃ sadukkhaṃ savighātaṃ saupāyāsaṃ sapariḷāhaṃ na
nibbidāya na virāgāya\
na nirodhāya na upasamāya na abhiññāya na sambodhāya na nibbānāya
saṃvattatīti\
diṭṭhīsu ādīnavaṃ passanto diṭṭhiyo na gaṇhāmi na parāmasāmi
nābhinivisāmi; athavā, na\
gaṇhitabbā na parāmasitabbā nābhinivisitabbāti evampi - \'passañca
diṭṭhīsu anuggahāya\'.\
Athavā, \'asassato loko, antavā loko, anantavā loko, taṃ jīvaṃ taṃ
sarīraṃ, aññaṃ jīvaṃ aññaṃ\
sarīraṃ, hoti tathāgato parammaraṇā, na hoti tathāgato parammaraṇā, hoti
ca na ca hoti\
tathāgato parammaraṇā, neva hoti na na hoti tathāgato parammaraṇā,
idameva saccaṃ,\
moghamañña\'nti diṭṭhigatametaṃ neva hoti na na hoti tathāgato
parammaraṇā, idameva\
saccaṃ moghamaññanti - diṭṭhiyā eko samaṇabrāhmaṇā suddhiṃ visuddhiṃ
parisuddhiṃ\
muttiṃ vimuttiṃ parimuttiṃ paccentīti - diṭṭhiyā eke paccenti suddhiṃ.\
\
Adakkhi1 ce kiṃ hi tumassa tenāti - \"adakkhī\'ti
paracittavijānanañāṇena vā adakkhi,\
pubbenivāsānussatiñāṇena vā adakkhi; maṃsacakkhunā va adakkhi; dibbena
cakkhunā vā\
adakkhīti adakkhi ce; kiṃ hi tumassa tenāti - tassa tena dassanena kiṃ
kataṃ? Na\
dukkhapariññā atthi; na samudayassa pahānaṃ atthi; na maggabhāvanā
atthi; na \[PTS Page\
324\] \[\\q 324/\] rāgassa samucchedappahānaṃ atthi; na dosassa
samucchedappahānaṃ\
atthi; na mohassa samucchedappahānaṃ atthi; na kilesānaṃ
samucchedappahānaṃ atthi; na\
saṃsāravaṭṭassa upacchedo atthīti - adakkhi1 ce kiṃ hi tumassa tena.\
\
Atisitvā aññena denti suddhinti - te titthiyā suddhimaggaṃ
visuddhimaggaṃ\
parisuddhimaggaṃ vodātamaggaṃ pariyodātamaggaṃ atikkamitvā
samatikkamitvā\
vītivattitvā aññatra satipaṭṭhānehi aññatra sammappadhānehi aññatra
iddhipādehi aññatra\
indriyehi aññatra balehi aññatra bojjhaṅgehi aññatra ariyā aṭṭhaṅgikā
maggā suddhiṃ\
visuddhiṃ parisuddhiṃ muttiṃ vimuttiṃ parimuttiṃ vadanti kathenti
bhaṇanti dīpayanti\
voharantīti, evampi, atisitvā aññena vadanti suddhiṃ. Athavā buddhā ca
buddhasāvakā ca\
paccekabuddhā ca tesaṃ titthiyānaṃ asuddhimaggaṃ avisuddhimaggaṃ
aparisuddhimaggaṃ\
avodātamaggaṃ apariyodātamaggaṃ atikkamitvā samatikkamitvā vītivattitvā
catuhi\
satipaṭṭhānehi catuhi sammappadhānehi catuhi iddhipādehi pañcahi
indriyehi pañcahi\
balehi sattahi bojjhaṅgehi ariyena aṭṭhaṅgikena maggena suddhiṃ
visuddhiṃ parisuddhiṃ\
muttiṃ vimuttiṃ parimuttiṃ vadanti kathenti bhaṇanti dīpayanti
voharantīti evampi atisitvā\
aññena vadanti suddhiṃ.\
\
Tenāha bhagavā:\
\"Jānāmi passāmi tatheva etaṃ\
Diṭṭhiyā eke paccenti suddhiṃ,\
Adakkhi ce kiṃ hi tumassa tena\
Atisitvā aññena vadanti suddhi\"nti.\
\
13 - 15\
Passaṃ naro dakkhati1 nāmarūpaṃ\
Disvāna vā ñassati2 tānimeva,\
Kāmaṃ bahuṃ passatu appakaṃ vā\
Na hi tena suddhiṃ kusalā vadanti.\
\
1. Dakkhiti - su. 2. Vāññassati - \[PTS.\]\
\
\[BJT Page 446\] \[\\x 446/\]\
Passaṃ \[PTS Page 325\] \[\\q 325/\] naro dakkhati nāmarūpanti - passaṃ
naro,\
paracittavijānanañāṇena vā passanto pubbenivāsānussatiñāṇena vā
passanto\
maṃsacakkhunā vā passanto dibbena cakkhunā vā passanto nāmarūpaṃ yeva
dakkhati\
niccato sukhato attato; na tesaṃ dhammānaṃ samudayaṃ vā atthaṅgamaṃ vā
assādaṃ vā\
ādīnavaṃ vā nissaraṇaṃ vā dakkhatīti - passaṃ naro dakkhati nāmarūpaṃ.\
\
Disvāna vā ñassati tānimevāti - \'disvā\'ti paracittañāṇena vā disvā
pubbenivāsānussatiñāṇena\
vā disvā maṃsacakkhunā vā disvā dibbena cakkhunā vā disvā nāmarūpaṃ yeva
disvā ñassati\
niccato sukhato attano; na tesaṃ dhammānaṃ samudayaṃ vā atthaṅgamaṃ vā
assādaṃ vā\
ādīnavaṃ vā nissaraṇaṃ vā ñassatīti - disvāna vā ñassati tānimeva.\
\
Kāmaṃ bahuṃ passatu appakaṃ vāti - kāmaṃ bahukaṃ vā passanto nāmarūpaṃ
appakaṃ vā\
niccato sukhato attatoti - kāmaṃ bahuṃ passatu appakaṃ vā.\
\
Na hi tena suddhiṃ kusalā vadantīti - \' kusalā\'ti ye te khandhakusalā
dhātukusalā\
āyatanakusalā paṭiccasamuppādakusalā satipaṭṭhānakusalā
sammappadhānakusalā\
iddhipādakusalā indriyakusalā balakusalā bojjhaṅgakusalā maggakusalā
phalakusalā\
nibbānakusalā paracittañāṇena vā pubbenivāsānussatiñāṇena vā
maṃsacakkhunā vā\
dibbena cakkhunā vā nāmarūpadassanena suddhiṃ visuddhiṃ parisuddhiṃ
muttiṃ vimuttiṃ\
parimuttiṃ na vadanti, na kathenti, na bhaṇanti, na dīpayanti, na
voharantīti na hi tena\
suddhiṃ kusalā vadanti.\
\
Tenāha bhagavā:\
\"Passaṃ naro dakkhati nāmarūpaṃ\
Disvāna vā ñassati tānimeva.\
Kāmaṃ bahuṃ passatu appakaṃ vā\
Na hi tena suddhi kusalā vadantī\"ti\
\
13 - 16\
\"Nivissavādī \[PTS Page 326\] \[\\q 326/\] na hi subbināyo\
Pakappitaṃ diṭṭhi purekkharāno,\
Yaṃ nissito tattha subhaṃvadāno\
Suddhiṃvado tattha tathaddasā so.\
\
\[BJT Page 448\] \[\\x 448/\]\
Nivissavādī na hi subbināyoti - \' sassato loko idameva saccaṃ
moghamañña\'nti nivissavādī,\
asassato loko \'sassato loko idameva saccaṃ moghamañña\'nti idha suddhiṃ
visuddhiṃ\
parisuddhiṃ muttiṃ vimuttiṃ parimuttiṃ vadanti kathenti bhaṇanti
dīpayanti voharanti;\
\'asassato loko asassato loko idameva saccaṃ moghamañña\'nti
diṭṭhigatametaṃ\
diṭṭhigahanaṃ diṭṭhikantāro diṭṭhivisūkāyikaṃ diṭṭhivipphanditaṃ
diṭṭhisaṃyojanaṃ\
sadukkhaṃ savighātaṃ saupāyāsaṃ sapariḷāhaṃ na nibbidāya na virāgāya na
nirodhāya na\
upasamāya na abhiññāya na sambodhāya na nibbānāya saṃvattatīti diṭṭhīsu
ādīnavaṃ\
passanto diṭṭhiyo na gaṇhāmi na parāmasāmi nābhinivisāmi; athavā, na
gaṇhitabbā na\
parāmasitabbā nābhinivisitabbāti evampi - \'passañca diṭṭhīsu
anuggahāya\'. Athavā,\
\'asassato loko, antavā loko, anantavā loko, taṃ jīvaṃ taṃ sarīraṃ,
aññaṃ jīvaṃ aññaṃ sarīraṃ,\
hoti tathāgato parammaraṇā, na hoti tathāgato parammaraṇā, hoti ca na ca
hoti tathāgato\
parammaraṇā, neva hoti na na hoti tathāgato parammaraṇā, idameva
saccaṃ,\
moghamañña\'nti diṭṭhigatametaṃ neva hoti na na hoti tathāgato
parammaraṇā, idameva\
saccaṃ moghamaññanti - nivissavādī; na hi subbināyoti nivissavādī
dubbinayo\
duppaññāpiyo1 dunnijjhāpiyo duppekkhāpiyo duppasādiyoti - nivissavādī na
hi subbināyo.\
\
Pakappitaṃ diṭṭhi purekkharānoti - kappitaṃ pakappitaṃ abhisaṅkhataṃ
saṇṭhapitaṃ diṭṭhiṃ\
purakkhataṃ katvā. Carati, diṭṭhidhajo diṭṭhiketu diṭṭhādhipateyyo
diṭṭhiyā parivārito\
caratīti - pakappitaṃ diṭṭhi purekkharāno.\
\
Yaṃ nissito tattha subhaṃvadānoti - \'yaṃ nissito\'ti yaṃ satthāraṃ
dhammakkhānaṃ gaṇaṃ\
diṭṭhiṃ paṭipadaṃ maggaṃ nissito sannissito allīno upagato ajjhesito
adhimuttoti yaṃ\
nissito; tatthāti sakāya diṭṭhiyā sakāya khantiyā sakāya ruciyā sakāya
laddhiyā;\
subhaṃvadānoti subhavādo sobhanavādo paṇḍitavādo thiravādo ñāyavādo
hetuvādo\
lakkhaṇavādo kāraṇavādo ṭhānavādo sakāya laddhiyāti - yaṃ nissito tattha
subhaṃvadāno.\
\
Suddhiṃvado tattha tathaddasā soti - suddhivādo \[PTS Page 327\] \[\\q
327/\]\
visuddhivādo parisuddhivādo pariyodātavādo, athavā suddhidassano
visuddhidassano\
parisuddhidassano vodātadassano pariyodātadassanoti suddhiṃvado;
tatthāti sakāya\
diṭṭhiyā sakāya khantiyā sakāya ruciyā sakāya laddhiyā tathaṃ tacchaṃ
bhūtaṃ yāthāvaṃ\
aviparītanti addasa adakkhi apassi paṭivijjhīti - suddhiṃvado tattha
tathaddasā so.\
\
\"Nivissavādī na hi subbināyo\
Pakappitaṃ diṭṭhipurekkharāno,\
Yaṃ nissito tattha subhaṃvadāno\
Suddhiṃvado tattha tathaddasā so\"ti.\
\
13 - 17\
Na brāhmaṇo kappamupeti saṅkhaṃ\
Na diṭṭhisārī napi ñāṇabandhu, ñatvā ca so sammutiyo puthujjā\
Upekkhati uggaṇhanti maññe.\
\
1. Duppaññāpayo - machasaṃ - syā.\
\[BJT Page 450\] \[\\x 450/\]\
\
Na brāhmaṇo kappamupeti saṅkhanti - \'nā\'ti paṭikkhepo; brāhmaṇoti
sattannaṃ\
dhammānaṃ bāhitattā brāhmaṇo na brāhmaṇassa paraneyyamatthīti - \'
nā\'ti paṭikkhepo;\
brāhmaṇoti sattannaṃ dhammānaṃ bāhitattā brāhmaṇo sakkāyadiṭṭhi bāhitā
hoti, vicikicchā\
bāhitā hoti, sīlabbataparāmāso bāhito hoti, rāgo bāhito hoti, doso
bāhito hoti, moho bāhito\
hoti, māno bāhito hoti, bāhitāssa honti pāpakā akusalā dhammā
saṃkilesikā ponobhavikā\
sadarā dukkhavipākā āyatiṃ jātijarāmaraṇīyā.\
\
1. \" Bāhetvā sabbapāpakāni (sabhiyāti bhagavā)\
Vimalo sādhu samāhito ṭhitatto,\
Saṃsāramaticca kevalī so\
Asito tādī pavuccate sa brahmā\".\
Kappāti dve kappā: taṇhākappo ca diṭṭhikappo ca.\
\
Katamo taṇhā kappo? Yāvatā taṇhāsaṅkhātena sīmakataṃ mariyādīkataṃ1
odhikataṃ\
pariyantakataṃ2 pariggahitaṃ mamāyitaṃ: idaṃ mama etaṃ mama ettakaṃ
mamaṃ ettāvatā\
mamaṃ, mama rūpā saddā gandhā rasā phoṭṭhabbā attharaṇā pāpuraṇā
dāsidāsā ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgārañca
kevalampi\
mahāpaṭhaviṃ taṇhāvasena mamāyati yāvatā aṭṭhasatataṇhāvicaritaṃ, ayaṃ
taṇhākappo.\
\
Katamo diṭṭhikappo? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāraṃ diṭṭhivisūkāyikaṃ diṭṭhivipphanditaṃ diṭṭhisaññojanaṃ
gāho paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho, ayāthāvakasmiṃ yāthāvakanti3
gāho, yāvatā\
dvāsaṭṭhi diṭṭhigatāni; ayaṃ diṭṭhikappo.\
\
Saṅkhā vuccati ñāṇaṃ, yā paññā pajānanā - pe - amoho dhammavicayo
sammādiṭṭhi; na\
brāhmaṇo kappamupeti saṅkhanti brāhmaṇo saṅkhāya jānitvā tulayitvā
tīrayitvā\
vibhāvayitvā vibhūtaṃ katvā \' sabbe saṅkhārā aniccāti, sabbe saṅkhārā
dukkhāti - pe - yaṃ\
kiñci samudayadhammaṃ sabbaṃ taṃ nirodhadhamma\'nti saṅkhāya jānitvā
tulayitvā\
tīrayitvā vibhāvayitvā vibhūtaṃ katvā taṇhākappaṃ \[PTS Page 328\] \[\\q
328/\] vā\
diṭṭhikappaṃ vā neti, na upeti, na upagacchati, na gaṇhāti, na
parāmasati, nābhinivisatīti\
- na brāhmaṇo kappamupeti saṅkhaṃ.\
\
Na diṭṭhisārī napi ñāṇabandhūti - tassa dvāsaṭṭhi diṭṭhigatāni pahīnāni
samucchinnāni\
vūpasantāni paṭippassaddhāni abhabbuppattikāni ñāṇagginā daḍḍhāni; so
diṭṭhiyā na\
yāyati na niyyati na vuyhati na saṃhariyyati; napi taṃ diṭṭhigataṃ
sārato pacceti, na\
paccāgacchatīti \' na diṭṭhisārī;\' napi ñāṇabandhūti
aṭṭhasamāpattiñāṇena vā\
pañcābhiññāñāṇena vā micchāñāṇena vā taṇhābandhaṃ vā diṭṭhibandhaṃ vā na
karoti na\
janeti na sañjaneti na nibbatteti nābhinibbattetīti - na diṭṭhisārī napi
ñāṇabandhu.\
\
Ñatvā ca so sammutiyo puthujjāti - \' ñatvā\'ti ñatvā jānitvā tulayitvā
tīrayitvā vibhāvayitvā\
vibhūtaṃ katvā: \'sabbe saṅkhārā aniccāti ñatvā jānitvā tulayitvā
tīrayitvā vibhāvayitvā\
vibhūtaṃ katvā: \' sabbe saṅkhārā dukkhāti - pe - yaṃ kiñci
samudayadhammaṃ sabbaṃ taṃ\
nirodhadhamma\'nti ñatvā jānitvā tulayitvā tīrayitvā vibhāvayitvā
vibhūtaṃ katvā ti - ñatvā\
ca so; sammutiyo vuccanti dvāsaṭṭhidiṭṭhigatāni diṭṭhisammutiyo;
puthujjāti puthujjanehi\
janitā vā tā sammutiyoti puthujjā, puthu nānājanehi janitā vā tā
sammutiyoti puthujjāti -\
ñatvā va so sammutiyo puthujjā.\
\
Upekkhatī uggaṇhanti maññeti - aññe taṇhāvasena diṭṭhivasena gaṇhanti
parāmasanti\
abhinivisanti, arahā upekkhati, na gaṇhāti na parāmasati,
nābhinivisatīti - upekkhetī\
uggaṇhanti maññe.\
\
Tenāha bhagavā:\
\" Na brāhmaṇo kappamupeti saṅkhaṃ\
Na diṭṭhisārī napi ñāṇabandhu,\
Ñatvā ca so sammutiyo puthujjā\
Upekkhatī uggaṇhanti maññe\"ti.\
\
\[BJT Page 452\] \[\\x 452/\]\
\
13 - 18\
Visajja \[PTS Page 329\] \[\\q 329/\] ganthāni munīdha loke\
Vivādajātesu na vaggasārī,\
Santo asantesu upekkhako so\
Anuggaho uggaṇhanti maññe.\
\
Visajja ganthāni munīdha loketi - \' ganthā\'ti cattāro ganthā: abhijjhā
kāyagantho byāpādo\
kāyagantho, sīlabbataparāmāso kāyagantho, idaṃsaccābhiniveso kāyagantho,
attano diṭṭhiyā\
rāgo abhijjhā kāyagantho, paravādesu āghāto appaccayo byāpādo
kāyagantho, attano sīlaṃ\
vā vataṃ vā sīlabbataṃ vā parāmasati sīlabbataparāmāso kāyagantho,
attano diṭṭhi\
idaṃsaccābhiniveso kāyagantho, visajjāti ganthe vossajitvā vā visajja;
athavā ganthe gathite\
ganthite baddhe1 vibaddhe1 ābaddhe1 lagge laggite paḷibuddhe bandhane
phoṭayitvā vā\
visajja; yathā vayhaṃ vā rathaṃ vā sakaṭaṃ vā sandamānikaṃ vā sajjaṃ
visajjaṃ karonti\
vikopenti, evamevaṃ ganthe vossajjitvā vā visajja; athavā ganthe gathite
ganthite baddhe\
vibaddhe ābaddhe lagge laggite paḷibuddhe2 bandhane phoṭayitvā vā
visajja; munīti\
monaṃ vuccati ñāṇaṃ\
Evaṃ munī nāmakāyā vimuttoti \'eva\'nti opammasampaṭipādanaṃ, munīti
\'monaṃ\' vuccati\
ñāṇaṃ, yā paññā pajānanā vicayo\
Pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ
kosallaṃ\
nepuññaṃ vebhavyā cintā upaparikkhā bhūri medhā pariṇāyikā vipassanā
sampajaññaṃ\
patodo paññā paññindriyaṃ paññābalaṃ paññāsatthaṃ paññāpāsādo
paññāāloko\
paññāobhāso paññāpajjoto paññāpāsādo paññāāloko paññāobhāso
paññāpajjoto\
paññāratanaṃ amoho dhammavicayo sammādiṭṭhi, tena ñāṇena samannāgato
muni\
monappattoti.\
\
Tīṇi moneyyāni: kāyamoneyyaṃ vacīmoneyyaṃ manomoneyyaṃ. Katamaṃ
kāyamoneyyaṃ?\
Tividhānaṃ kāyaduccaritānaṃ pahānaṃ kāyamoneyyaṃ. Tividhaṃ
kāyasucaritaṃ\
kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,\
pariññāsahagato maggo kāyamoneyyaṃ, kāye chandarāgassa pahānaṃ
kāyamoneyyaṃ,\
kāyasaṃkhārānirodho catutthajjhānasamāpatti kāyamoneyyaṃ. Idaṃ
kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahānaṃ
vacīmoneyyaṃ,\
vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā\
vacīmoneyyaṃ, pariññāsahagato maggo vacīmoneyyaṃ, vācāya chandarāgassa
pahānaṃ\
vacīmoneyyaṃ. Vacīsaṃkhāranirodho dutiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ,\
tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ,
cittapariññā\
manomoneyyaṃ, pariññāsahagato maggo manomoneyyaṃ, citte chandarāgassa
pahānaṃ\
manomoneyyaṃ, cittasaṃkhāranirodho saññāvedayitanirodhasamāpatti
manomoneyyaṃ. Idaṃ\
manomoneyyaṃ.\
\
5. \'\'Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ.\
\
6. Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu ninhātapāpaka\'\'nti.\
\
Imehi tīhi moneyyehi dhammehi samannāgato cha munino: agāramunino
anagāramunino\
sekhamunino asekhamunino paccekamunino munimuninoti. Katame agāramunino?
Ye te\
agārikā diṭṭhapadā viññātasāsanā, ime agāramunino. Katame anagāramunino?
Ye te\
pabbajitā diṭṭhapadā viññātasāsanā, ime anagāramunino. Satta sekhā
sekhamunino.\
Arahanto asekhamunino. Paccekabuddhā paccekamunino. Munimunino vuccanti
tathāgatā\
arahanto sammāsambuddhā.\
\
7. \'\'Na monena muni hoti mūḷharūpo aviddasu,\
Yo ca tulaṃ va paggayha varamādāya paṇḍito.\
\
8. Pāpāni parivajjeti sa munī tena so munī,\
Yo munāti ubho loke munī tena pavuccatī. \'\'\
\
9. \'\'Asatañca satañca ñatvā dhammaṃ\
Ajjhattaṃ bahiddhā ca sabbaloke,\
Devamanussehi pūjito yo\
Saṅgajālamaticca so munī.\
\
Idhāti - imissā diṭṭhiyā, imissā, khantiyā, imissā ruciyā, imasmiṃ
ādāye2, imasmiṃ dhamme,\
imasmiṃ vinaye, imasmiṃ dhammavinaye, imasmiṃ pāvacane, imasmiṃ
brahmacariye,\
imasmiṃ satthusāsane, imasmiṃ attabhāve, imasmiṃ manussaloketi visajja
munīdha loke.\
Vivādajātesu na vaggasārīti - vivāde jāte sañjāte nibbatte abhinibbatte
pātubhūte3\
chandagatiṃ gacchantesu dosāgatiṃ gacchantesu bhayāgatiṃ gacchantesu
mohāgatiṃ\
gacchantesu \[PTS Page 330\] \[\\q 330/\] na chandāgatiṃ gacchati, na
dosāgatiṃ gacchati, na\
bhayāgatiṃ gacchati, na mohāgatiṃ gacchati, na rāgavasena gacchati, na
dosavasena gacchati,\
na mohavasena gacchati, na mānavasena gacchati, na diṭṭhivasena
gacchati, na\
uddhaccavasena gacchati, na vicikicchāvasena gacchati, na anusayavasena
gacchati, na\
vaggehi dhammehi yāyati nīyati vuyhati saṃharīyatīti - vivādajātesu na
vaggasārī.\
\
Santo asantesu upekkhako soti - \' santo\'ti rāgassa santattā santo;
dosassa santattā santo,\
mohassa santattā santo kodhassa, upanāhassa, makkhassa, palāsassa,
issāya, macchariyassa,\
māyāya, sāṭheyyassa, thambhassa, sārambhassa, mānassa, atimānassa,
madassa, pamādassa,\
sabbakilesānaṃ, sabbaduccaritānaṃ, sabbasantāpānaṃ,
sabbākusalābhisaṃkhārānaṃ santattā\
samitattā vūpasamitattā vijjhātattā nibbutattā vigatattā
paṭippassaddhattā santo upasanto\
vūpasanto nibbuto paṭippassaddhoti - santo; asantesūti asantesu
anupasantesu avupasantesu\
anibbutesu appaṭippassaddhesūti - santo asantesu; upekkhako soti arahā
chaḷaṅgupekkhāya\
samannāgato: cakkhunā rūpaṃ disvā neva sumano hoti, na dummano,
upekkhako viharati\
sato sampajāno, sotena saddaṃ sutvā gandhena gandhaṃ sāyitvā neva sumano
hoti, na\
dummano, upekkhako viharati sato sampajāno, phoṭṭhabbaṃ pūsitvā neva
sumano hoti, na\
dummano, upekkhako viharati sato sampajāno, kālaṃ kaṅkhati bhāvitatto4
sudantoti - santo\
asantesu upekkhako so.\
\
1. Bandhe - machasaṃ. \[PTS\]. 2. Palibuddhe - sīmu. 11. 3. Vivādajātesu
pātubhūtesu - syā.\
\[PTS\]. 4. Bhāvito - sīmu11. Manupa. \[PTS.\]\
\
\[BJT Page 454\] \[\\x 454/\]\
Anuggaho uggaṇhanti maññeti - aññe taṇhāvasena diṭṭhivasena gaṇhanti1
parāmasanti\
abhinivisanti, arahā upekkhati na gaṇhāti na parāmasati nābhinivisatīti
- anuggaho\
uggaṇhanti maññe.\
\
Tenāha bhagavā:\
\
\"Visajja ganthāni munīdha loke\
Vivādajātesu na vaggasārī,\
Santo asantesu upekkhako so\
Anuggaho uggaṇhanti maññe\"ti\
\
13 - 19\
Pubbāsave hitvā nave akubbaṃ\
Na chandagū nopi nivissavādī,\
Sa vippamutto diṭṭhigatehi dhīro na lippati2 loke anattagarahī.\
\
Pubbāsave \[PTS Page 331\] \[\\q 331/\] hitvā nave akubbanti - pubbāsavā
vuccanti atītā\
rūpavedanāsaññāsaṅkhāraviññāṇā, atīte saṅkhāre ārabbha ye kilesā
upajjeyyuṃ, te kilese\
hitvā cajitvā pariccajitvā pajahitvā vinodetvā byantīkaritvā anabhāvaṃ
gametvāti -\
pubbāsave hitvā; nave akubbanti \' navā\" vuccanti paccuppannā\
rūpavedanāsaññāsaṅkhāraviññāṇā, paccuppanne saṅkhāre ārabbha chandaṃ
akubbamāno\
anibbattayamāno nabhinibbattayamānoti pubbāsave hitvā nave akubbaṃ.\
\
Na chandagū nopi nivissavādīti - na chandāgatiṃ gacchati, na dosāgatiṃ
gacchati, na\
bhayāgatiṃ gacchati, na mohāgatiṃ gacchati, na rāgavasena gacchati, na
dosavasena gacchati,\
na mohavasena gacchati, na mānavasena gacchati, na diṭṭhivasena
gacchati, na\
uddhaccavasena gacchati, na vicikicchāvasena gacchati, na anusayavasena
gacchati, na\
vaggehi dhammehi yāyati niyyati vuyhati na saṃhariyyatīti - na chandagū;
nopi\
nivissavādīti \' sassato loko idameva saccaṃ moghamañña\'nti na
nivissavādī idha suddhiṃ\
visuddhiṃ parisuddhiṃ muttiṃ vimuttiṃ parimuttiṃ vadanti kathenti
bhaṇanti dīpayanti\
voharanti; \'asassato loko asassato loko idameva saccaṃ moghamañña\'nti
diṭṭhigatametaṃ\
diṭṭhigahanaṃ diṭṭhikantāro diṭṭhivisūkāyikaṃ diṭṭhivipphanditaṃ
diṭṭhisaṃyojanaṃ\
sadukkhaṃ savighātaṃ saupāyāsaṃ sapariḷāhaṃ na nibbidāya na virāgāya na
nirodhāya na\
upasamāya na abhiññāya na sambodhāya na nibbānāya saṃvattatīti diṭṭhīsu
ādīnavaṃ\
passanto diṭṭhiyo na gaṇhāmi na parāmasāmi nābhinivisāmi; athavā, na
gaṇhitabbā na\
parāmasitabbā nābhinivisitabbāti evampi - \'passañca diṭṭhīsu
anuggahāya\'. Athavā,\
\'asassato loko, antavā loko, anantavā loko, taṃ jīvaṃ taṃ sarīraṃ,
aññaṃ jīvaṃ aññaṃ sarīraṃ,\
hoti tathāgato parammaraṇā, na hoti tathāgato parammaraṇā, hoti ca na ca
hoti tathāgato\
parammaraṇā, neva hoti na na hoti tathāgato parammaraṇā, idameva
saccaṃ,\
moghamañña\'nti diṭṭhigatametaṃ neva hoti na na hoti tathāgato
parammaraṇā, idameva\
saccaṃ moghamaññanti - na nivissavādīti - na chandagū nopi nivissavādī,\
\
Sa vippamutto diṭṭhigatehi dhīroti - tassa dvāsaṭṭhidiṭṭhigatāni
pahīnāni samucchinnāni\
vūpasantāni paṭippassaddhāni abhabbuppattikāni ñāṇagginā daḍḍhāni; so
diṭṭhigatehi\
vippamutto visaññutto vimariyādīkatena cetasā viharati; dhīroti dhīro
paṇḍito paññavā\
buddhimā ñāṇī vibhāvī medhāvīti - sa vippamutto diṭṭhigatehi dhīro.\
\
1. Gaṇhante - sīmu11 2. Limpati sīmu11. \[PTS\].\
\
\[BJT Page 456\] \[\\x 456/\]\
\
Na lippati1 loke anattagarahīti - \'lepā\'ti dve lepā: taṇhālepo ca
diṭṭhilepo ca. Katamo taṇhā\
kappo? Yāvatā taṇhāsaṅkhātena sīmakataṃ mariyādīkataṃ1 odhikataṃ
pariyantakataṃ2\
pariggahitaṃ mamāyitaṃ: idaṃ mama etaṃ mama ettakaṃ mamaṃ ettāvatā
mamaṃ, mama\
rūpā saddā gandhā rasā phoṭṭhabbā attharaṇā pāpuraṇā dāsidāsā ajeḷakā
kukkuṭasūkarā\
hatthigavāssavaḷavā khettaṃ vatthu hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgārañca kevalampi mahāpaṭhaviṃ taṇhāvasena
mamāyati\
yāvatā aṭṭhasatataṇhāvicaritaṃ, ayaṃ taṇhālepo.\
\
Katamo diṭṭhilepo? Vīsativatthukā sakkāyadiṭṭhi, dasavatthukā
micchādiṭṭhi, dasavatthukā\
antaggāhikā diṭṭhi, yā evarūpā diṭṭhi diṭṭhigataṃ diṭṭhigahanaṃ
diṭṭhikantāraṃ\
diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho paṭiggāho
abhiniveso\
parāmāso kummaggo micchāpatho micchattaṃ titthāyatanaṃ vipariyesagāho
viparītagāho\
vipallāsagāho micchāgāho, ayāthāvakasmiṃ yāthāvakanti3 gāho, yāvatā
dvāsaṭṭhi\
diṭṭhigatāni; ayaṃ diṭṭhilepo.\
\[PTS Page 332\] \[\\q 332/\]\
Tassa taṇhā lepo pahīno diṭṭhilepo paṭinissaṭṭho; taṇhālepassa pahīnattā
diṭṭhilepassa\
paṭinissaṭṭhattā anupalitto apāyaloke na lippati; manussaloke na
lippati; devaloke na\
lippati; khandhaloke na lippati; dhātuloke na lippati; āyatanaloke na
lippati; na saṃlippati,\
na upalippati, alitto asaṃlitto anupalitto nikkhanto nissaṭo vippamutto
visaññutto\
vimariyādīkatena cetasā viharatīti - na lippati loke, anattagarahīti
dvīhi kāraṇehi attānaṃ\
garahati\' katattā ca akatattā ca. Kathaṃ katattā ca akatattā ca attānaṃ
garahati? Kataṃ me\
kāyaduccaritaṃ akataṃ me kāyasucaritanti attānaṃ garahati. Kataṃ me
vacīduccaritaṃ kataṃ\
me manoduccaritaṃ - kato me pāṇātipāto kato me pāṇātipātā veramaṇī\'ti
attānaṃ garahati.\
\'Kataṃ me adinnādānaṃ, akatā me adinnādānā veramaṇī\'ti attānaṃ
garahati. \'Kato me\
kāmesu micchācāro, akatā kāmesu micchācārā veramaṇī\'ti attānaṃ
garahati. \'Kato me\
musāvādo, akatā me musāvādā veramaṇī\'ti attānaṃ garahati. \' Katā me
pisunā vācā, akatā\
me pisunāya vācāya veramaṇī\'ti attānaṃ garahati. \'Katā me pharusā
vācā, akatā me\
pharusāya vācāya veramaṇī\'ti attānaṃ garahati. \'Kato me samphappalāpo,
akatā me\
samphappalāpā veramaṇī\'ti attānaṃ garahati. \'Katā me abhijjhā, akatā
me anabhijjhā\'ti\
attānaṃ garahati. \'Kato me vyāpādo, akato me avyāpādo\'ti attānaṃ
garahati. \'Katā me\
micchādiṭṭhi, akatā me sammādiṭṭhī\'ti6 attānaṃ garahati. Evaṃ katattā
ca akatattā ca\
attānaṃ garahati. Athavā sīlesu\'mhi na paripūrakārīti attānaṃ garahati.
Indriyesu\'mhi\
aguttadvāroti - bhojanemhi amattaññūti jāgariyamhi ananuyuttoti - na
satisampajaññenamhi\
samannāgatoti - abhāvitā me cattāro satipaṭṭhānāti - abhāvitā me cattāro
sammappadhānāti\
- abhāvitā me cattāro iddhipādāti - abhāvitāni me pañcindriyānīti -
abhāvitāni me pañca\
balānīti - abhāvitā me satta bojjhaṅgāti - abhāvito me ariyo aṭṭhaṅgiko
maggo ti - dukkhaṃ\
me apariññātanti - dukkhasamudayo me appahīnoti - maggo me abhāvitoti -
nirodho me\
asacchikatoti attānaṃ garahati evaṃ katattā ca akatattā ca attānaṃ
garahati. Evaṃ attagarahī\
kataṃ2 kammaṃ akubbamāno ajanayamāno asañjanayamāno \[PTS Page 333\]
\[\\q 333/\]\
anibbattayamāno anabhinibbattayamāno anattagarahīti - na lippati1 loke
anattagarahī.\
\
Tenāha bhagavā:\
\
9\"Pubbāsave hitvā nave akubbaṃ\
Na chandagū nopi nivissavādī,\
Sa vippamutto diṭṭhigatehi dhīro\
Na lippati1 loke anattagarahī\"ti.\
\
13 - 20\
\
Sa sabbadhammesu visenibhūto\
Yaṃ kiñci diṭṭhaṃ va sutaṃ mutaṃ vā,\
Sa pannabhāro muni vippamutto\
Na kappiyo nūparato na patthiyo (iti bhagavā. )\
\
1. Limpati - sīmu11. \[PTS\]. 2. Attagarahī tayidaṃ - sīmu. 11. \[PTS\]\
\
\[BJT Page 458\] \[\\x 458/\]\
\
Sa sabbadhammesu visenibhūto yaṃ kiñci diṭṭhaṃ va sutaṃ mutaṃ vāti -
senā vuccati\
mārasenā, kāyaduccaritaṃ mārasenā, vacīduccaritaṃ mārasenā,
manoduccaritaṃ mārasenā,\
rāgo doso moho kodho upanāho makkho paḷāso issā macchariyaṃ māyā
sāṭheyyaṃ thambho\
sārambho māno atimāno mado pamādo sabbe kilesā sabbe duccaritā sabbe
darathā sabbe\
pariḷāhā sabbe santāpā sabbākusalābhisaṅkhārā mārasenā.\
\
Vuttaṃ hetaṃ bhagavatā:\
\
1. \"Kāmā te paṭhamā senā dutiyāarati1 vuccati,\
Tatiyā khuppipāsā te catutthī taṇhā pavuccati.\
\
2. Pañcamī2 thinamiddhaṃ te chaṭṭhā bhirū pavuccati,\
Sattamī vicikicchā te makkho thambho te aṭṭhamā. 3\
3. Lābho \[PTS Page 334\] \[\\q 334/\] siloko sakkāro micchāladdho ca yo
yaso,\
Yo cattānaṃ samukkaṃse pare ca avajānati.\
\
4. Esā namuci te senā kaṇhassābhippahāriṇī,\
Na naṃ asūro jināti jitvā4 ca labhate sukha\"nti. \[A\]\
\
Yato catuhi ariyamaggehi sabbā ca mārasenā sabbe ca paṭisenikarā kilesā
jitā ca parājitā ca\
bhaggā vippaluggā5 parammukhā, so vuccati visenibhūto, so diṭṭhe
visenībhūto sute mute\
viññāte visenībhūtoti - sa sabbadhammesu visenibhūto yaṃ kañci diṭṭhaṃ
va sutaṃ mutaṃ\
vā.\
\
Sa pantabhāro muni vippamuttoti - \'bhāro\'ti tayo bhārā khandhabhāro
kilesabhāro\
abhisaṅkhārabhāro; katamo khandhabhāro? Paṭisandhiyā rūpaṃ vedanā saññā
saṅkhārā\
viññāṇaṃ, ayaṃ khandhabhāro. Katamo kilesabhāro? Rāgo doso moho kodhassa
apanāhassa\
makkhassa paḷāsassa issāya macchariyassa māyāya sāṭheyyassa thambhassa
sārambhassa\
mānassa atimānassa madassa pamādassa sabbakilesānaṃ sabbaduccaritānaṃ\
sabbapariḷāhānaṃ sabbasantāpānaṃ sabbākusalābhisaṅkhārā ayaṃ
kilesabhāro. Katamo\
abhisaṅkhārabhāro? Puññabhisaṅkhāro apuññābhisaṅkhāro āneñjābhisaṅkhāro,
ayaṃ\
abhisaṅkhārabhāro. Yato khandhabhāro ca kilesabhāro ca abhisaṅkhārabhāro
ca pahīnā honti\
ucchinnamūlā tālāvatthukatā anabhāvakatā āyatiṃ anuppādadhammā; so
vuccati pannabhāro\
patitabhāro oropitabhāro samoropitabhāro nikkhittabhāro
paṭipassaddhabhāro.\
\
1. Dutiyā rati - katthaci. Pañcamaṃ - sīmu. 11. Machasaṃ. \[PTS\]. 3.
Aṭṭhamo - sīmu. 11.\
Machasaṃ. \[PTS\]. 4. Chetvā - \[PTS\]. 5. Vippaluttā - sīmu. 11.
\[PTS\].\
A. Suttanipāta - padhānasutta.\
\
\[BJT Page 460\] \[\\x 460/\]\
\
Munīti \'monaṃ\' vuccati ñāṇaṃ, yā paññā pajānanā vicayo pavicayo
dhammavicayo\
sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ
vebhavyā cintā\
upaparikkhā bhūri medhā pariṇāyikā vipassanā sampajaññaṃ patodo paññā
paññindriyaṃ\
paññābalaṃ paññāsatthaṃ paññāpāsādo paññāāloko paññāobhāso paññāpajjoto
paññāpāsādo\
paññāāloko paññāobhāso paññāpajjoto paññāratanaṃ \[PTS Page 335\] \[\\q
335/\] amoho\
dhammavicayo sammādiṭṭhi, tena ñāṇena samannāgato muni monappattoti.\
\
Tīṇi moneyyāni: kāyamoneyyaṃ vacīmoneyyaṃ manomoneyyaṃ. Katamaṃ
kāyamoneyyaṃ?\
Tividhānaṃ kāyaduccaritānaṃ pahānaṃ kāyamoneyyaṃ. Tividhaṃ
kāyasucaritaṃ\
kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,\
pariññāsahagato maggo kāyamoneyyaṃ, kāye chandarāgassa pahānaṃ
kāyamoneyyaṃ,\
kāyasaṃkhārānirodho catutthajjhānasamāpatti kāyamoneyyaṃ. Idaṃ
kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahānaṃ
vacīmoneyyaṃ,\
vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā\
vacīmoneyyaṃ, pariññāsahagato maggo vacīmoneyyaṃ, vācāya chandarāgassa
pahānaṃ\
vacīmoneyyaṃ. Vacīsaṃkhāranirodho dutiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ,\
tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ,
cittapariññā\
manomoneyyaṃ, pariññāsahagato maggo manomoneyyaṃ, citte chandarāgassa
pahānaṃ\
manomoneyyaṃ, cittasaṃkhāranirodho saññāvedayitanirodhasamāpatti
manomoneyyaṃ. Idaṃ\
manomoneyyaṃ.\
\
5. \'\'Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ.\
6. Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu ninhātapāpaka\'\'nti.\
\
Imehi \[PTS Page 336\] \[\\q 336/\] tīhi moneyyehi dhammehi samannāgato
cha munino:\
agāramunino anagāramunino sekhamunino asekhamunino paccekamunino
munimuninoti.\
\
\[A.\] Dhammasaṅgaṇi niddesavāra. \[B.\] Tikaṅguttara - āpāyikavagga
\[c.\] Itivuttaka -\
dutiyavagga.\
\
\[BJT Page 462\] \[\\x 462/\]\
\
Katame agāramunino? Ye te agārikā diṭṭhapadā viññātasāsanā, ime
agāramunino. Katame\
anagāramunino? Ye te pabbajitā diṭṭhapadā viññātasāsanā, ime
anagāramunino. Satta sekhā\
sekhamunino. Arahanto asekhamunino. Paccekabuddhā paccekamunino.
Munimunino\
vuccanti tathāgatā arahanto sammāsambuddhā.\
\
7. \'\'Na monena muni hoti mūḷharūpo aviddasu,\
Yo ca tulaṃ va paggayha varamādāya paṇḍito.\
\
8. Pāpāni parivajjeti sa munī tena so munī,\
Yo munāti ubho loke munī tena pavuccatī. \'\'\
\
9. \'\'Asatañca satañca ñatvā dhammaṃ\
Ajjhattaṃ bahiddhā ca sabbaloke,\
Devamanussehi pūjito yo\
Saṅgajālamaticca so munī.\
\
Vippamuttoti - munino rāgā cittaṃ muttaṃ vimuttaṃ suvimuttaṃ; dosā
cittaṃ - mohā cittaṃ\
muttaṃ vimuttaṃ suvimuttaṃ kodho cittaṃ muttaṃ va muttaṃ suvimuttaṃ
upanāho cittaṃ -\
makkho cittaṃ muttaṃ vimuttaṃ suvimuttaṃ paḷāso cittaṃ - muttaṃ va
muttaṃ suvimuttaṃ\
issā cittaṃ - macchariyaṃ cittaṃ muttaṃ vimuttaṃ suvimuttaṃ mayā cittaṃ
muttaṃ vimuttaṃ\
suvimuttaṃ; sāṭheyyaṃ cittaṃ thambho mohā cittaṃ muttaṃ vimuttaṃ
suvimuttaṃ sārambho\
cittaṃ muttaṃ vimuttaṃ suvimuttaṃ; māno cittaṃ muttaṃ vimuttaṃ
suvimuttaṃ atimāno\
cittaṃ muttaṃ vimuttaṃ suvimuttaṃ; mado cittaṃ - pamādo cittaṃ muttaṃ
vimuttaṃ\
suvimuttaṃ sabbe kilesā sabbe duccaritā sabbe darathā sabbe pariḷāhā
sabbe santāpā\
sabbākusalehi saṅkhārehi cittaṃ muttaṃ vimuttaṃ suvimuttanti - sa
pannabhāro muni\
vippamutto.\
\
Na kappiyo nūparato na patthiyoti bhagavāti - \'kappā\'ti dve kappā:
taṇhākappo ca\
diṭṭhikappo ca katamo taṇhā kappo? Yāvatā taṇhāsaṅkhātena sīmakataṃ
mariyādīkataṃ1\
odhikataṃ pariyantakataṃ2 pariggahitaṃ mamāyitaṃ: idaṃ mama etaṃ mama
ettakaṃ mamaṃ\
ettāvatā mamaṃ, mama rūpā saddā gandhā rasā phoṭṭhabbā attharaṇā
pāpuraṇā dāsidāsā\
ajeḷakā kukkuṭasūkarā hatthigavāssavaḷavā khettaṃ vatthu hiraññaṃ
suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgārañca
kevalampi\
mahāpaṭhaviṃ taṇhāvasena mamāyati yāvatā aṭṭhasatataṇhāvicaritaṃ, ayaṃ
taṇhākappo.\
\
Katamo diṭṭhikappo? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāraṃ diṭṭhivisūkāyikaṃ diṭṭhivipphanditaṃ diṭṭhisaññojanaṃ
gāho paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho, ayāthāvakasmiṃ yāthāvakanti3
gāho, yāvatā\
dvāsaṭṭhi diṭṭhigatāni; ayaṃ diṭṭhikappo. Tassa taṇhākappo pahīno.
Diṭṭhikappo\
paṭinissaṭṭho. Taṇhākappassa pahīnattā diṭṭhikappassa paṭinissaṭṭhatā
taṇhākappaṃ \[PTS\
Page 337\] \[\\q 337/\] vā diṭṭhikappaṃ vā na kappeti na janeti na
sañjaneti na nibbatteti\
nābhinibbattetīti - na kappiyo; nūparatoti sabbe bālaputhujjanā
rajjanti, kalyāṇaputhujjanaṃ\
upadāya sabbe sekhā appattassa pattiyā anadhigatassa adhigamāya
asacchikatassa\
sacchikiriyāya āramanti viramanti paṭiviramanti; arahā ārato virato
paṭivirato nikkhanto\
nissaṭo vippamutto visaññutto vimariyādīkatena cetasā viharatīti - na
kappiyo nūparato;\
\
1. Moneyyena - sa.\
\[A.\] Dhammapada - dhammaṭṭhakavagga. \[B.\] Suttanipāta -
sabhiyasutta.\
\
\[BJT Page 464\] \[\\x 464/\]\
\
Na patthiyoti - patthanā vuccati taṇhā, yo rāgo sārāgo anunayo anurodho
nandi nandirāgo\
cittassa sārāgo icchā mucchā ajjhosānaṃ gedho paḷigedho5 saṅge paṅko ejā
māyā janikā\
sañjanikā sañjananī sibbanī jālinī saritā visattikā suttaṃ visaṭā
āyūhanī6 dutiyā paṇidhi\
bhavanetti vanaṃ vanatho santhavo sneho apekkhā paṭibandhu 7 āsā
āsiṃsanā āsiṃsitattaṃ,\
rūpāsā saddāsā gandhāsā rasāsā phoṭṭhabbāsā lābhāsā dhanāsā puttāsā
jīvitāsā, jappā\
pajappā abhijappā jappanā jappitattaṃ loluppaṃ loluppāyanā
loluppāyitattaṃ pucchañcikatā\
sādukamyatā, adhammarāgo visamalobho nikanti nikāmanā patthanā pihanā
sampatthanā,\
kāmataṇhā bhavataṇhā vibhavataṇhā rūpataṇhā arūpataṇhā nirodhataṇhā,
rūpataṇhā\
saddataṇhā gandhataṇhā rasataṇhā phoṭṭhabbataṇhā dhammataṇhā, ogho yogo
gantho\
upādānaṃ āvaraṇaṃ nīvaraṇaṃ chadanaṃ bandhanaṃ upakkileso anusayo
pariyuṭṭhānaṃ\
latā vevicchaṃ, dukkhamūlaṃ dukkhanidānaṃ dukkhappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
visamalobho\
akusalamūlaṃ. Yassesā patthanā taṇhā pahīnā samucchinnā vūpasantā
paṭippassaddhā\
abhabbuppattikā ñāṇagginā daḍḍhā, so vuccati na patthiyo; bhagavāti
gāravādhivacanaṃ;\
api ca bhaggarāgoti bhagavā, bhaggadosoti bhagavā, bhaggamohoti bhagavā,
bhaggamānoti\
bhagavā, bhaggadiṭṭhīti bhagavā, bhaggakaṇṭakoti bhagavā, bhaggakilesoti
bhagavā, bhaji\
pabhaji paṭivibhaji dhammaratananti bhagavā, bhavānaṃ antakaroti
bhagavā, bhāvitakāyo\
bhāvitasīlo bhāvitacitto bhāvitapaññoti bhagavā, bhaji1 vā bhagavā
araññe vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā, bhāgī vā bhagavā\
cīvarapiṇḍapātasenāsanagilānappaccayabhesajajaparikkhārānanti bhagavā,
bhāgī vā\
bhagavā attharasassa dhammarasassa vimuttirasassa adhisīlassa
adhicittassa adhipaññāyāti\
bhagavā, bhāgī vā bhagavā catuṇṇaṃ jhānānaṃ catuṇṇaṃ appamaññānaṃ
catuṇṇaṃ\
arūpasamāpattīnanti bhagavā bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ anupubbavihārasamāpattīnanti bhagavā, bhāgī vā bhagavā
dasannaṃ\
\[PTS Page 338\] \[\\q 338/\] saññābhāvanānaṃ dasannaṃ
kasiṇasamāpattīnaṃ\
ānāpānasatisamādhissa asubhasamāpattiyāti bhagavā, bhāgī vā bhagavā
catuṇṇaṃ\
satipaṭṭhānānaṃ catuṇṇaṃ sammappadhānānaṃ catuṇṇaṃ iddhipādānaṃ
pañcannaṃ\
indriyānaṃ pañcannaṃ balānaṃ sattannaṃ bojjhaṅgānaṃ ariyassa
aṭṭhaṃgikassa maggassāti\
bhagavā, bhāgī vā bhagavā dasannaṃ tathāgatabalānaṃ catunnaṃ
vesārajjānaṃ catuṇṇaṃ\
paṭisambhidānaṃ channaṃ abhiññāñāṇānaṃ2 channaṃ buddhadhammānanti
bhagavā,\
bhagavāti netaṃ nāmaṃ mātarā kataṃ, na pitarā kataṃ, na bhātarā kataṃ,
na bhaginiyā kataṃ\
na mittāmaccehi kataṃ, na ñātisālohitehi kataṃ, na samaṇabrāhmaṇehi
kataṃ, na devatāhi\
kataṃ, vimokkhantikametaṃ buddhānaṃ bhagavantānaṃ bodhiyā mūle saha\
sabbaññutañāṇassa paṭilābhā sacchikā paññatti yadidaṃ bhagavāti - na
kappiyo nūparato na\
patthiyoti bhagavāti.\
Tenāha bhagavā:\
\
\" Sa sabbadhammesu visenibhūto\
Yaṃ kiñci diṭṭhaṃ va sutaṃ mutaṃ vā,\
Sa pannabhāro muni vippamutto\
Na kappiyo nūparato na patthiyoti bhagavā\"ti.\
\
Mahāviyuhasuttaniddeso samatto\
\
Terasamo.\
\
1. Bhāgī - sīmu11. 2. Abhiññāṇānaṃ - sīmu1 abhiññānaṃ - machasaṃ\
\
\[BJT Page 466\] \[\\x 466/\]\
14\
Tuvaṭakasuttaniddeso\
\
Atha tuvaṭakasuttaniddeso vuccati:\
\
14 - 1\
Pucchāmi \[PTS Page 339\] \[\\q 339/\] taṃ ādiccabandhuṃ1\
Vivekaṃ santipadañca mahesiṃ,\
Kathaṃ disvā nibbāti bhikkhu\
Anupādiyāno lokasmiṃ kiñci.\
\
Pucchāmi taṃ ādiccabandhunti2 - \'pucchā\'ti tisso pucchā: adiṭṭhajotanā
pucchā,\
diṭṭhasaṃsandanā pucchā, vimaticchedanā pucchā.\
\
Katamā adiṭṭhajotanā pucchā? Pakatiyā lakkhaṇaṃ aññātaṃ hoti adiṭṭhaṃ
atulitaṃ atīritaṃ\
avibhūtaṃ avibhāvitaṃ, tassa ñāṇāya dassanāya tulanāya tīraṇāya
vibhāvanāya pañhaṃ\
pucchati. Ayaṃ adiṭṭhajotanā pucchā.\
\
Katamā diṭṭhasaṃsandanā pucchā? Pakatiyā lakkhaṇaṃ ñātaṃ hoti diṭṭhaṃ
tulitaṃ tīritaṃ\
vibhūtaṃ vibhāvitaṃ, aññehi paṇḍitehi saddhiṃ saṃsandanatthāya pañhaṃ
pucchati. Ayaṃ\
diṭṭhasaṃsandanā pucchā.\
\
Katamā vimaticchedanā pucchā? Pakatiyā saṃsayapakkhanno3 hoti
vimatipakkhanno\
dveḷhakajāto \'evaṃ nu kho, na nu kho, kiṃ nu kho, kathaṃ nu kho\'ti so\
vimaticchedanatthāya pañhaṃ pucchati. Ayaṃ vimaticchedanā pucchā. Imā
tisso pucchā.\
\
Aparāpi tisso pucchā: manussapucchā, amanussapucchā. Nimmitapucchā.\
\
Katamā \[PTS Page 340\] \[\\q 340/\] manussapucchā? Manussā buddhaṃ
bhagavantaṃ\
upasaṅkamitvā pañhaṃ pucchanti - bhikkhu pucchanti, bhikkhuniyo
pucchanti, upāsakā\
pucchanti, upāsikāyo pucchanti, rājāno pucchanti, khattiyā pucchanti,
brāhmaṇā pucchanti,\
vessā pucchanti, suddā pucchanti, gahaṭṭhā pucchanti, pabbajitā
pucchanti. Ayaṃ\
manussapucchā .\
Katamā amanussapucchā? Amanussā buddhaṃ bhagavantaṃ upasaṅkamitvā
pañhaṃ\
pucchanti - nāgā pucchanti, supaṇṇā pucchanti, yakkhā pucchanti, asurā
pucchanti,\
gandhabbā pucchanti, mahārājāno pucchanti, indā pucchanti, brahmāṇo
pucchanti, devatāyo\
pucchanti, ayaṃ amanussapucchā.\
\
1. Ādiccabandhu - sīmu11 machasaṃ. 2. Ādiccabandhūti - sīmu11. Machasaṃ
3. Pakkhanto -\
\[PTS\]\
\
\[BJT Page 468\] \[\\x 468/\]\
Katamā nimmitapucchā? Yaṃ bhagavā rūpaṃ abhinimmināti manomayaṃ
sabbaṅgapaccaṅgaṃ\
ahīnindriyaṃ, taṃ so nimmito buddhaṃ bhagavantaṃ upasaṅkamitvā pañhaṃ
pucchati,\
bhagavā vissajjeti. Ayaṃ nimmitapucchā. Imā tisso pucchā.\
\
Aparāpi tisso pucchā: attatthapucchā, paratthapucchā, ubhayatthapucchā.
Aparāpi tisso\
pucchā: diṭṭhadhammikatthapucchā, samparāyikatthapucchā,
paramatthapucchā. Aparāpi\
tisso pucchā: anavajjatthapucchā, nikkhepatthapucchā, vodānatthapucchā.
Aparāpi tisso\
pucchā: atītapucchā, anāgatapucchā, paccuppannapucchā. Aparāpi tisso
pucchā:\
ajjhattapucchā, bahiddhāpucchā, ajjhattabahiddhāpucchā. Aparāpi tisso
pucchā,\
kusalapucchā, akusalapucchā, abyākatapucchā. Aparāpi tisso pucchā:
khandhapucchā,\
dhātupucchā, āyatanapucchā. Aparāpi tisso pucchā: satipaṭṭhānapucchā.\
Sammappadhānapucchā, iddhipādapucchā. Aparāpi \[PTS Page 341\] \[\\q
341/\] tisso\
pucchā: indriyapucchā, balapucchā, bojjhaṅgapuccā. Aparāpi tisso pucchā:
maggapucchā,\
phalapucchā, nibbānapucchā.\
\
Pucchāmi tanti - pucchāmi taṃ, yācāmi taṃ; ajjhesāmi taṃ, pasādemi taṃ;
kathayassu meti -\
pucchāmi taṃ; ādiccabandhunti ādicco vuccati suriyo; suriyo gotamo
gottena; bhagavā pi\
gotamo gottena. Bhagavā suriyassa gottañātako gottabandhu, tasmā buddho
ādiccabandhūti\
- pucchāmi taṃ ādiccabandhuṃ 1.\
\
Vivekaṃ santipadañca mahesinti - \' viveko\'ti tayo vivekā\' kāyaviveko,
cittaviveko,\
upadhiviveko.\
\
Katamo kāyaviveko? Idha bhikkhu vivittaṃ senāsanaṃ bhajati, araññaṃ
rukkhamūlaṃ\
pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ.
Kāyena ca\
vicitto viharati, so eko gacchati. Eko tiṭṭhati. Eko nisīdati. Eko
seyyaṃ kappeti. Eko gāmaṃ\
piṇḍāya pavisati. Eko paṭikkamati. Eko raho nisīdati. Eko caṅkamaṃ
adhiṭṭhāti. Eko carati\
viharati irīyati vattati pāleti yapeti yāpeti\' ayaṃ kāyaviveko.\
1. Ādiccabandhu - sīmu11. Machasaṃ.\
\[BJT Page 470\] \[\\x 470/\]\
Katamo cittaviveko? Paṭhamaṃ jhānaṃ samāpannassa nīvaraṇehi cittaṃ
vicittaṃ hoti.\
Dutiyaṃ jhānaṃ samāpannassa vitakkavicārehi cittaṃ vicittaṃ hoti.
Tatiyaṃ jhānaṃ\
samāpannassa pītiyā vicittaṃ cittaṃ hoti. Catutthaṃ jhānaṃ samāpannassa
sukhadukkhehi\
cittaṃ vicittaṃ hoti. Ākāsānañcāyatanaṃ samāpannassa rūpasaññāya
paṭighasaññāya\
nānattasaññāya cittaṃ vicittaṃ hoti. Viññāṇañcāyatanaṃ samāpannassa\
ākāsānañcāyatanasaññāya cittaṃ vicittaṃ hoti. Ākiñcaññāyatanaṃ
samāpannassa\
viññāṇañcāyatanasaññāya cittaṃ vicittaṃ hoti. Neva- \[PTS Page 342\]
\[\\q 342/\]\
saññānāsaññāyatanaṃ samāpannassa ākiñcaññāyatanasaññāya cittaṃ vicittaṃ
hoti.\
Sotāpannassa sakkāyadiṭṭhiyā vicikicchāya sīlabbataparāmāsā
diṭṭhānusayā\
vicikicchānusayā tadekaṭṭhehi ca kilesehi cittaṃ vicittaṃ hoti.
Sakadāgāmissa1 oḷārikā\
kāmarāgasaññojanā, paṭighasaññojanā, oḷārikā kāmarāgānusayā
paṭighānusayā,\
tadekaṭṭhehi ca kilesehi cittaṃ vicittaṃ hoti. Anāgāmissa aṇusahagatā
kāmarāgasaññojanā\
paṭighasaññojanā, aṇusahagatā kāmarāgānusayā paṭighānusayā, tadekaṭṭhehi
ca kilesehi\
cittaṃ vicittaṃ hoti. Arahato rūparāgā arūparāgā mānā uddhaccā avijjāya
mānānusayā\
bhavarāgānusayā avijjānusayā, tadekaṭṭhehi ca kilesehi, bahiddhā ca
sabbanimittehi cittaṃ\
vicittaṃ hoti. Ayaṃ cittaviveko.\
\
Katamo upadhiviveko? Upadhi vuccati kilesā ca khandhā ca abhisaṅkhārā
ca; upadhiviveko\
vuccati amataṃ nibbānaṃ, yo so sabbasaṅkhārasamatho
sabbūpadhipaṭinissaggo\
taṇhakkhayo virāgo nirodho nibbānaṃ. Ayaṃ upadhiviveko.\
\
Kāyaviveko ca vūpakaṭṭhakāyānaṃ2 nekkhammābhiratānaṃ, cittaviveko ca\
parisuddhacittānaṃ paramavodānappattānaṃ, upadhiviveko ca nirupadhīnaṃ
puggalānaṃ\
visaṅkhāragatānaṃ.\
\
Santīti ekena ākārena santipi santipadampi taṃ yeva amataṃ nibbānaṃ, yo
so\
sabbasaṅkhārasamatho sabbūpadhipaṭinissaggo taṇhakkhayo virāgo nirodho
nibbānaṃ.\
Vuttaṃ hetaṃ bhagavatā: \" santametaṃ padaṃ paṇītametaṃ padaṃ, yadidaṃ\
sabbasaṅkhārasamatho sabbūpadhipaṭinissaggo taṇhakkhayo virāgo nirodho
nibbāna\"nti.\
\[A\]athavā aparena ākārena ye dhammā santādhigamāya \[PTS Page 343\]
\[\\q 343/\]\
santiphusanāya santisacchikiriyāya saṃvattanti seyyathīdaṃ: cattāro
satipaṭṭhānā, cattāro\
sammappadhānā, cattāro iddhipādā, pañcindriyāni, pañca balāni, satta
bojjhaṅgā, ariyo\
aṭṭhaṅgiko maggo. Ime vuccanti santipadaṃ tāṇapadaṃ lenapadaṃ
saraṇapadaṃ\
abhayapadaṃ accutapadaṃ amatapadaṃ nibbānapadaṃ.\
1. Sakadāgāmikassa - sīmu11. 2. Vavakaṭṭhakāyānaṃ - sa. \[A.\]
Majjhimanikāya -\
alagaddasutta.\
\
\[BJT Page 472\] \[\\x 472/\]\
\
Mahesīti, mahesī bhagavā; mahantaṃ sīlakkhandhaṃ esi gavesi pariyesīti
mahesi.\
Mahantaṃ samādhikkhandhaṃ - mahantaṃ paññākkhandhaṃ - mahantaṃ
vimuttikkhandhaṃ\
- mahantaṃ vimuttiñāṇadassanakkhandhaṃ esi gavesi pariyesīti mahesī.
Mahato\
tamokāyassa padālanaṃ, mahato vipallāsassa bhedaṃ, mahato taṇhāsallassa
abbūhanaṃ.\
Mahato diṭṭhisaṅghāṭassa viniveṭhanaṃ, mahato mānadhajassa papātanaṃ1
mahato\
abhisaṅkhārassa vūpasamanaṃ, mahato, oghassa nittharaṇaṃ. 2Mahato
bhārassa\
nikkhepanaṃ, mahato saṃsāravaṭṭassa upacchedaṃ, mahato santāpassa
nibbāpanaṃ, mahato\
pariḷāhassa paṭippassaddhiṃ, mahato dhammadhajassa ussāpanaṃ esi gavesi
pariyesīti\
mahesī mahante satipaṭṭhāne - mahante sammappadhāne - mahante iddhipāde
- mahante\
satipaṭṭhāne - mahante sammappadhāne - mahante iddhipāde - mahantāni
indriyāni -\
mahantaṃ paramatthaṃ amataṃ nibbānaṃ esi gavesi pariyesīti mahesī.
Mahesakkhehi vā\
sattehi esito gavesito pariyesito \'kahaṃ buddho, kahaṃ bhagavā, kahaṃ
devadevo\' kahaṃ\
narāsabho\'ti mahesīti - vivekaṃ santipadañca mahesiṃ.\
\
Kathaṃ disvā nibbāti bhikkhūti - kathaṃ disvā passitvā tulayitvā \[PTS
Page 344\] \[\\q 344/\]\
tīrayitvā vibhāvayitvā vibhūtaṃ katvā attano rāgaṃ nibbāpeti? Dosaṃ
nibbāpeti! Mohaṃ\
nibbāpeti? Kodhaṃ, upanāhaṃ makkhaṃ, paḷāsaṃ, issaṃ, macchariyaṃ, māyaṃ,
sāṭheyyaṃ,\
thambhaṃ, sārambhaṃ, mānaṃ, atimānaṃ, madaṃ, pamādaṃ, sabbe kilese,
sabbe duccarite,\
sabbe darathe, sabbe pariḷāhe, sabbe santāpe, sabbākusalābhisaṅkhāre
nibbāpeti sameti\
upasameti vūpasameti paṭippassambheti? Bhikkhūti puthujjanakalyāṇako vā
bhikkhu sekho\
vā bhikkhūti - kathaṃ disvā nibbāti bhikkhu.\
\
Anupādiyāno lokasmiṃ kiñcīti - catuhi upādānehi anupādiyamāno
agaṇhamāno\
aparāmasamāno anabhinivisamāno; lokasminti apāyaloke devaloke
khandhaloke dhātuloke\
āyatanaloke; kiñcīti - anupādiyāno lokasmiṃ kiñci.\
\
Tenāha bhagavā:\
\
Pucchāmi taṃ ādiccabandhuṃ1\
Vivekaṃ santipadañca mahesiṃ,\
Kathaṃ disvā nibbāti bhikkhu\
Anupādiyāno lokasmiṃ kiñci.\
\
14 - 2\
Mūlaṃ papañcasaṅkhāyāti bhagavā\
Mantā asmīti sabbamuparundhe,\
Yā kāci taṇhā ajjhattaṃ\
Tāsaṃ vinayā sadā sato sikkhe.\
\
1Pavāhanaṃ - syā. 2. Nitthāraṇaṃ - sīmu11. \[PTS.\]\
\
\[BJT Page 474\] \[\\x 474/\]\
\
Mūlaṃ papañcasaṅkhāyāti bhagavā mantā asmīti sabbamuparundheti papañcā
yeva\
papañcasaṅkhā; taṇhā papañcasaṅkhā, diṭṭhi papañcasaṅkhā, katamaṃ
taṇhāpapañcassa\
mūlaṃ? Avijjā mūlaṃ, ayoniso manasikāro mūlaṃ. Asmimāno mūlaṃ, ahirikaṃ
mūlaṃ, \[PTS\
Page 345\] \[\\q 345/\] anottappaṃ mūlaṃ, uddhaccaṃ mūlaṃ, idaṃ
taṇhāpapañcassa mūlaṃ,\
katamaṃ diṭṭhipapañcassa mūlaṃ? Avijjā mūlaṃ ayoniso manasikāro mūlaṃ.
Asmimāno\
mūlaṃ, ahirikaṃ mūlaṃ, anottappaṃ mūlaṃ, uddhaccaṃ mūlaṃ, idaṃ
diṭṭhipapañcassa mūlaṃ.\
\
Bhagavāti gāravādhivacanaṃ; api ca bhaggarāgoti bhagavā, bhaggadosoti
bhagavā,\
bhaggamohoti bhagavā, bhaggamānoti bhagavā, bhaggadiṭṭhīti bhagavā,
bhaggakaṇṭakoti\
bhagavā, bhaggakilesoti bhagavā, bhaji vibhaji paṭivibhaji
dhammaratananti bhagavā,\
bhavānaṃ antakaroti bhagavā, bhāvitakāyo bhāvitasīlo bhāvitacitto
bhāvitapaññoti bhagavā,\
bhaji1 vā bhagavā araññe vanapatthāni pantāni senāsanāni appasaddāni
appanigghosāni\
vijanavātāni manussarāhaseyyakāni paṭisallānasāruppānīti bhagavā, bhāgī
vā bhagavā\
cīvarapiṇḍapātasenāsanagilānappaccayabhesajajaparikkhārānanti bhagavā,
bhāgī vā\
bhagavā attharasassa dhammarasassa vimuttirasassa adhisīlassa
adhicittassa adhipaññāyāti\
bhagavā, bhāgī vā bhagavā catuṇṇaṃ jhānānaṃ catuṇṇaṃ appamaññānaṃ
catuṇṇaṃ\
arūpasamāpattīnanti bhagavā bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ anupubbavihārasamāpattīnanti bhagavā, bhāgī vā bhagavā
dasannaṃ\
saññābhāvanānaṃ dasannaṃ kasiṇasamāpattīnaṃ ānāpānasatisamādhissa\
asubhasamāpattiyāti bhagavā, bhāgī vā bhagavā catuṇṇaṃ satipaṭṭhānānaṃ
catuṇṇaṃ\
sammappadhānānaṃ catuṇṇaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṃgikassa maggassāti bhagavā, bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catuṇṇaṃ paṭisambhidānaṃ
channaṃ\
abhiññāñāṇānaṃ2 channaṃ buddhadhammānanti \[PTS Page 346\] \[\\q 346/\]
bhagavā,\
bhagavāti netaṃ nāmaṃ mātarā kataṃ, na\
Pitarā kataṃ, na bhātarā kataṃ, na bhaginiyā kataṃ na mittāmaccehi
kataṃ, na ñātisālohitehi\
kataṃ, na samaṇabrāhmaṇehi kataṃ, na devatāhi kataṃ, vimokkhantikametaṃ
buddhānaṃ\
bhagavantānaṃ bodhiyā mūle saha sabbaññutañāṇassa paṭilābhā sacchikā
paññatti yadidaṃ\
bhagavāti - mūlaṃ papañcasaṅkhāyāti bhagavā.\
Manti asmīti sabbamuparundheti - \'mantā\' vuccati paññā, yā paññā
pajānanā vicayo\
pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ
kosallaṃ\
nepuññaṃ vebhavyā cintā upaparikkhā bhūri medhā pariṇāyikā vipassanā
sampajaññaṃ\
patodo paññā paññindriyaṃ paññābalaṃ paññāsatthaṃ paññāpāsādo
paññāāloko\
paññāobhāso paññāpajjoto paññāpāsādo paññāāloko paññāobhāso
paññāpajjoto\
paññāratanaṃ amoho dhammavicayo sammādiṭṭhi; asmīti rūpe asmīti māno,
asmīti\
chando, asmīti anusayo; vedanāya - saññāya - saṅkhāresu viññāṇe asmīti
māno, asmīti\
chando, asmīti anusayoti - mūlaṃ papañcasaṅkhāyāti bhagavā mantā
asmīti.\
\
1. Bhagī sīmu. 11.\
\
\
\[BJT Page 476\] \[\\x 476/\]\
\
Sabbamuparundheti - papañcasaṅkhāya mūlañca asmimānañca mantāya sabbaṃ
rundheyya\
uparundheyya nirodheyya vūpasameyya atthaṅgameyya paṭippassambheyyāti -
mūlaṃ\
papañcasaṅkhāyāti bhagavā mantā asmīti sabbamuparundhe.\
\
Yā kāci taṇhā ajjhattanti - \'yā kācī\'ti sabbena sabbaṃ sabbathā sabbaṃ
asesaṃ nissesaṃ\
pariyādiyanavacanametaṃ1 yā kācīti. Taṇhāti rūpataṇhā saddataṇhā
gandhataṇhā\
rasataṇhā phoṭṭhabbataṇhā dhammataṇhā; ajjhattanti ajjhattasamuṭṭhānā vā
sā taṇhāti\
ajjhattaṃ; athavā ajjhattaṃ vuccati cittaṃ, yaṃ cittaṃ mano mānasaṃ
hadayaṃ paṇḍaraṃ mano\
manāyatanaṃ manindriyaṃ viññāṇaṃ viññāṇakkhandho tajjā manoviññāṇadhātu;
\[A\]\
cittena sā taṇhā sahagatā sahajātā saṃsaṭṭhā sampayuttā ekuppādā
ekanirodhā ekavatthukā\
ekārammaṇāti pi ajjhattanti - yā kāci taṇhā ajjhattaṃ.\
\
Tāsaṃ vinayā sadā sato sikkheti - \' sadā\'ti sadā sabbadā sabbakālaṃ
\[PTS Page 347\] \[\\q 347/\]\
niccakālaṃ dhuvakālaṃ satataṃ samitaṃ abbokiṇṇaṃ poṅkhānupoṅkhaṃ
udakomikājātaṃ2\
avīcisantatisahitaṃ phussitaṃ3 purebhattaṃ pacchābhattaṃ, purimaṃ yāmaṃ
majjhimaṃ\
yāmaṃ pacchimaṃ yāmaṃ, kāle juṇhe, vasse hemante gimhe, purime
vayokhandhe majjhime\
vayokhandhe pacchime vayokhandhe; satoti catuhi kāraṇehi sato: kāye\
kāyānupassanāsatipaṭṭhānaṃ bhāvento sato; vedanāsu
vedanānupassanāsatipaṭṭhānaṃ\
bhāvento sato; citte cittānupassanāsatipaṭṭhānaṃ bhāvento sato;
dhammesu\
dhammānupassanāsatipaṭṭhānaṃ bhāvento sato; aparehipi catuhi kāraṇehi
sato;\
asatiparivajjanāya sato; satikaraṇīyānaṃ dhammānaṃ katattā sato;
satipaṭipakkhānaṃ\
dhammānaṃ hatattā sato; satinimittānaṃ dhammānaṃ asammuṭṭhattā sato;
aparehipi catuhi\
kāraṇehi sato: satiyā samannāgatattā sato; satiyā vasitattā sato; satiyā
pāguññatāya sato;\
satiyā apaccorohaṇatāya sato. Aparehi catuhi kāraṇehi sato: sattattā4
sato, samitattā sato,\
santattā sato, santidhammasamannāgatattā sato, buddhānussatiyā sato,
dhammānussatiyā\
sato, saṅghānussatiyā sato, sīlānussatiyā sato, cāgānussatiyā sato,
devatānussatiyā sato,\
ānāpānasatiyā sato, maraṇasatiyā sato, kāyagatāsatiyā sato,
upasamānussatiyā sato. Yā sati\
anussati paṭissati sati saraṇatā dhāraṇatā apilāpanatā apammussanatā
sati satindriyaṃ\
satibalaṃ sammāsati satisambojjhaṅgo ekāyanamaggo, \[a\] ayaṃ vuccati
sati. Imāya satiyā\
upeto samupeto apagato5 samupagato6 upapanno samupapanno samannāgato. So
vuccati\
sato.\
\
\
1Pariyādāyavacanametaṃ - sīmu11 \[PTS\]. 2. Udakumikajātaṃ - sīmu. 11
\[PTS\]. 3. Phusitaṃ\
- sīmu 11 4. Satattā - sīmu. 11. \[PTS\]. 5. Upāgato - machasaṃ 6.
Samupāgato - machasaṃ.\
\[A.\] Dhammasaṅgaṇi - niddesavāra.\
\
\[BJT Page 478\] \[\\x 478/\]\
\
Sikkheti - tisso sikkhā: adhisīlasikkhā adhicittasikkhā
adhipaññāsikkhā.\
\
Katamā adhisīlasikkhā? Idha bhikkhu sīlavā hoti.
Pātimokkhasaṃvarasaṃvuto viharati\
ācāragocarasampanno, aṇumattesu vajjesu bhayadassāvī samādāya sikkhati
sikkhāpadesu,\
khuddako sīlakkhandho, mahanto \[PTS Page 348\] \[\\q 348/\]
sīlakkhandho, sīlaṃ\
patiṭṭhā ādi caraṇaṃ saṃyamo saṃvaro, mukhaṃ pamukhaṃ kusalānaṃ
dhammānaṃ\
samāpattiyā. Ayaṃ adhisīlasikkhā.\
\
Katamā adhicittasikkhā? Katamā adhicittasikkhā? Idha bhikkhu vivicceva
kāmehi vivicca\
akusalehi dhammehi savitakkaṃ savicāraṃ vivekajaṃ pītisukhaṃ
paṭhamajjhānaṃ\
upasampajja viharati. Vitakkavicārānaṃ vūpasamā ajjhattaṃ sampasādanaṃ
cetaso\
ekodibhāvaṃ avitakkaṃ avicāraṃ samādhijaṃ pītisukhaṃ dutiyajjhānaṃ
upasampajja viharati.\
Pītiyā ca virāgā upekkhako ca viharati sato ca sampajāno sukhaṃ ca
kāyena paṭisaṃvedeti,\
yaṃ taṃ ariyā ācikkhanti \' upekkhako satimā sukhavihārī\'ti taṃ
tatiyajjhānaṃ1 upasampajja\
viharati. Sukhassa ca pahāṇā dukkhassa ca pahāṇā pubbeva
somanassadomanassānaṃ\
atthaṅgamā adukkhaṃ asukhaṃ2 upekkhāsatipārisuddhiṃ catutthajjhānaṃ
upasampajja\
viharati. Ayaṃ adhicittasikkhā.\
\
Katamā adhipaññāsikkhā? Idha bhikkhu paññavā hoti udayatthagāminiyā
paññāya\
samannāgato ariyāya nibbedhikāya sammādukkhakkhayagāminiyā. So idaṃ
dukkhanti\
yathābhūtaṃ pajānāti, ayaṃ dukkhasamudayoti yathābhūtaṃ pajānāti, ayaṃ
dukkhanirodho\'ti\
yathābhūtaṃ pajānāti, ayaṃ dukkhanirodhagāminīpaṭipadā\'ti yathābhūtaṃ
pajānāti. Ime\
āsavā\'ti yathābhūtaṃ pajānāti, ayaṃ āsavasamudayo\'ti yathābhūtaṃ
pajānāti, ayaṃ\
āsavanirodho\'ti yathābhūtaṃ pajānāti, ayaṃ
āsavanirodhagāminīpaṭipadā\'ti yathābhūtaṃ\
pajānāti. Ayaṃ adhipaññāsikkhā.\
\
Tāsaṃ vinayā sadā sato sikkhe\'ti - tāsaṃ taṇhānaṃ vinayāya paṭivinayāya
pahānāya\
vūpasamāya paṭinissaggāya paṭippassaddhiyā adhisīlampi sikkheyya,
adhicittampi\
sikkheyya, adhipaññampi sikkheyya. Imā tisso sikkhāyo1 āvajjanto
sikkheyya, jānanto\
sikkheyya, passanto \[PTS Page 349\] \[\\q 349/\] sikkheyya,
paccavekkhanto sikkheyya,\
cittaṃ adhiṭṭhahanto sikkheyya, saddhāya adhimuccanto sikkheyya, viriyaṃ
paggaṇhanto\
sikkheyya, satiṃ upaṭṭhapento sikkheyya, cittaṃ samādahanto sikkheyya,
paññāya pajānanto\
sikkheyya, abhiññeyyaṃ abhijānanto sikkheyya, pariññeyyaṃ parijānanto
sikkheyya,\
pahātabbaṃ pajahanto sikkheyya, bhāvetabbaṃ bhāvento sikkheyya,
sacchikātabbaṃ\
sacchikaronto sikkheyya, ācareyya, samācareyya, samādāya vatteyyāti
tāsaṃ vinayā sadā sato\
sikkhe.\
Tenāha bhagavā:\
\"Mūlaṃ papañcasaṅkhāyāti bhagavā\
Mantā asmīti sabbamuparundhe,\
Yā kāci taṇhā ajjhattaṃ\
Tāsaṃ vinayā sadā sato sikkhe\"ti.\
\
1. Tisso sikkhā - \[PTS.\]\
\[BJT Page 480\] \[\\x 480/\]\
14 - 3\
\
Yaṃ kiñci dhammamabhijaññā\
Ajjhattaṃ athavāpi bahiddhā,\
Na tena thāmaṃ 1 kubbetha\
Na hi sā nibbuti sataṃ vuttā.\
\
Yaṃ kiñci dhammamabhijaññā ajjhattanti - yaṃ kiñci attano guṇaṃ jāneyya
kusale vā\
dhamme abyākate vā dhamme. Katame attano guṇā? Uccākulā pabbajito vā
assaṃ2\
mahābhogakulā pabbajito vā assaṃ; uḷārabhogakulā pabbajito vā assaṃ,
ñāto yasassī\
sagahaṭṭhapabbajitānanti vā assaṃ; lābhīmhi\
cīvarapiṇḍapātasenāsanagilānapaccayabhesajjaparikkhārānanti vā assaṃ,
suttantiko vā\
assaṃ, vinayadharo vā assaṃ, dhammakathiko vā assaṃ, āraññako vā assaṃ,
piṇḍapātiko vā\
assaṃ, paṃsukūliko vā assaṃ, tecīvariko vā assaṃ, sapadānacāriko vi
assaṃ,\
khalupacchābhattiko vā assaṃ, nesajjiko vā assaṃ, yathāsanthatiko vā
assaṃ, paṭhamassa\
jhānassa lābhīti vā assaṃ; catutthassa \[PTS Page 350\] \[\\q 350/\]
jhānassa lābhīti vā assaṃ;\
ākāsānañcāyatanasamāpattiyā lābhīti vā assaṃ;
viññāṇañcāyatanasamāpattiyā -\
ākiñcaññāyatanasamāpattiyā nevasaññānāsaññāyatanasamāpattiyā lābhīti vā
assaṃ; ime\
vuccanti attano guṇā. Yaṃ kiñci attano guṇaṃ jāneyya ājāneyya vijāneyya
paṭivijāneyya\
paṭivijjheyyāti yaṃ kiñci dhammamabhijaññā ajjhattaṃ.\
\
Athavāpi bahiddhāti - upajjhāyassa vā ācariyassa vā te guṇā assūti
ajjhattaṃ athavāpi\
bahiddhā.\
\
Na tena thāmaṃ kubbethāti - attano vā guṇena paresaṃ vā guṇena thāmaṃ na
kareyya,\
thambhaṃ na kareyya, mānaṃ na kareyya, unnatiṃ na kareyya, unnāmaṃ na
kareyya, na\
tena mānaṃ janeyya, na tena thaddho assa patthaddho paggahitasiroti - na
tena thāmaṃ\
kubbetha.\
\
Na hi sā nibbuti sataṃ vuttāti - satānaṃ santānaṃ sappurisānaṃ
buddhānaṃ\
buddhasāvakānaṃ paccekabuddhānaṃ sā nibbutīti na vuttā; na pavuttā, na
ācikkhitā, na\
desitā, na paññāpitā na paṭṭhapitā, na vivaṭā, na vibhattā, na
uttānīkatā, nappakāsitāti - na\
hi sā nibbuti sataṃ vuttā\
\
Tenāha bhagavā:\
\
Yaṃ kiñci dhammamabhijaññā\
Ajjhattaṃ athavāpi bahiddhā,\
Na tena thāmaṃ 1 kubbetha\
Na hi sā nibbuti sataṃ vuttā.\
\
1. Mānaṃ - susa. 2. Assa - syā.\
\
\[BJT Page 482\] \[\\x 482/\]\
\
14 - 4\
\
Seyyo na tena maññeyya\
Nīceyyo athavāpi sarikkho,\
Phuṭṭho anekarūpehi\
Nātumānaṃ vikappayaṃ tiṭṭhe.\
\
Seyyo na tena maññeyyāti - seyyo\'hamasmīti atimānaṃ na janeyya jātiyā
vā gottena vā\
kolaputtiyena vā vaṇṇapokkharatāya \[PTS Page 351\] \[\\q 351/\] vā
dhanena vā ajjhenena\
vā kammāyatanena vā sippāyatanena vā vijjāṭṭhānena vā sutena vā
paṭibhānena vā\
aññataraññatarena vā vatthunāti - seyyo na tena maññeyya.\
\
Nīceyyo1 athavāpi sarikkhoti - hīno\'hasmīti omānaṃ na janeyya jātiyā vā
gottena vā\
kolaputtiyena vā vaṇṇapokkharatāya vā dhanena vā ajjhenena vā
kammāyatanena vā\
sippāyatanena vā vijjāṭṭhānena vā sutena vā paṭibhānena vā
aññataraññatarena vā\
vatthunā. Sadisohamasmīti mānaṃ na janeyya jātiyā vā gottena vā
kolaputtiyena vā\
vaṇṇapokkharatāya vā dhanena vā ajjhenena vā kammāyatanena vā
sippāyatanena vā\
vijjāṭṭhānena vā sutena vā paṭibhānena vā aññataraññatarena vā vatthunā.
Nīceyyo\
athavāpi sarikkho.\
\
Phuṭṭho anekarūpehīti - anekavidhehi ākārehi phuṭṭho pareto samohito
samannāgatoti -\
phuṭṭho anekarūpehi.\
\
Nātumānaṃ vikappayaṃ tiṭṭheti - \'ātumā\' vuccati attā. Attānaṃ kappento
vikappento\
vikappaṃ āpajjanto na tiṭṭheyyāti nātumānaṃ vikappayaṃ tiṭṭhe.\
\
Tenāha bhagavā:\
\
Seyyo na tena maññeyya\
Nīceyyo athavāpi sarikkho,\
Phuṭṭho anekarūpehi\
Nātumānaṃ vikappayaṃ tiṭṭhe.\
\
14 - 5\
\"Ajjhattameva upasame2\
Nāññato3 bhikkhu santimeseyya,\
Ajjhattaṃ upasantassa\
Natthi attā kuto nirattā vā. \"\
\
Ajjhattameva upasameti - ajjhattaṃ rāgaṃ sameyya, dosaṃ sameyya, mohaṃ
sameyya,\
kodhaṃ upanāhaṃ makkhaṃ paḷāsaṃ issaṃ macchariyaṃ māyaṃ sāṭheyyaṃ
thambhaṃ\
sārambhaṃ mānaṃ \[PTS Page 352\] \[\\q 352/\] atimānaṃ madaṃ pamādaṃ
sabbe kilese\
sabbe duccarite sabbe darathe sabbe pariḷāhe sabbe santāpe sabbā
kusalābhisaṅkhāre\
sameyya upasameyya vūpasameyya nibbāpeyya paṭippassambheyyāti -
ajjhattameva\
upasame.\
\
1. Nīceyyaṃ - manupa. 2. Ajjhattamevupasame - sīmu11. Machasaṃ. 3. Na
aññato - sīmu.\
11. Machasaṃ.\
\
\[BJT Page 484\] \[\\x 484/\]\
\
Nāññato bhikkhu santimeseyyāti - aññato asuddhimaggena micchāpaṭipadāya\
aniyyānapathena aññatra satipaṭṭhānehi aññatra sammappadhānehi aññatra
iddhipādehi\
aññatra; indriyehi aññatra balehi aññatra bojjhaṅgehi aññatra ariyā
aṭṭhaṅgikā maggā santiṃ\
upasantiṃ vūpasantiṃ nibbutiṃ paṭippassaddhiṃ na eseyya na gaveseyya na
pariyeseyyāti -\
nāññato bhikkhu santimeseyya.\
\
Ajjhattaṃ upasantassāti - ajjhattaṃ rāgaṃ santassa1 dosaṃ santassa mohaṃ
santassa kodhaṃ\
santassa upanāhaṃ santassa makkhaṃ santassa paḷāsaṃ santassa issaṃ
santassa macchariyaṃ\
santassa māyā santassa sāṭheyyaṃ santassa thambhaṃ santassa sārambhaṃ
santassa mānaṃ\
santassa atimānaṃ santassa madaṃ santassa pamādaṃ sabbe kilesā sabbe
duccarite sabbe\
darathe sabbe pariḷāhā sabbe santāpe sabbākusalābhisaṅkhārā santassa
upasantassa\
vūpasantassa nibbutassa paṭippassaddhassāti - ajjhattaṃ upasantassa.\
\
Natthi attā kuto nirattā vāti - \'natthī\'ti paṭikkhepo. Attāti
attadiṭṭhi natthi, nirattāti\
uccheddiṭṭhi natthi, attāti gahitaṃ natthi, nirattāti muñcitabbaṃ
natthi. Yassatthi gahitaṃ\
tassatthi muñcitabbaṃ, yassa natthi muñcitabbaṃ tassa natthi gahitaṃ,\
gāhamuñcanasamatikkanto arahā vuddhiparihāniṃ vītivatto. So vutthavāso
ciṇṇacaraṇo -\
pe -\
Jātimaraṇasaṃsāro natthi tassa punabbhavoti - natthi attā kuto nirattā
vā.\
\
Tenāha bhagavā:\
\"Ajjhattameva upasame nāññato bhikkhu santimeseyya,\
Ajjhattaṃ upasantassa natthi attā kuto nirattā vā\"ti.\
\
14 - 6\
Majjhe \[PTS Page 353\] \[\\q 353/\] yathā samuddassa ūmi no jāyati
ṭhito hoti,\
Evaṃ ṭhito anejassa ussadaṃ bhikkhu na kareyya kuhiñci.\
\
Majjhe yathā samuddassa ūmi no jāyati ṭhito hotīti - samuddo
caturāsītiyojanasahassāni\
ubbedhena gambhīro. Heṭṭhā cattārīsayojanasahassāni udakaṃ
macchakacchapehi kampati.\
Upari catārīsasaṃyojanasahassāni udakaṃ vātehi kampati. Majjhe cattāri2
yojanasahassāni\
udakaṃ na kampati na vikampati na calati na vedhati nappavedhati na
sampavedhati\
anerito aghaṭṭito acalito alulito abhanto vūpasanto. Tatra ūmi no jāyati
ṭhito hoti samuddoti.\
Evampi yathā samuddassa ūmi no jāyati ṭhito hoti. Athavā sattannaṃ
pabbatānaṃ antarikāsu\
satta sīdantarā mahāsamuddā, 3 tatra udakaṃ na kampati, na vikampati na
calati na vedhati\
nappavedhati na sampavedhati. Anerito aghaṭṭito acalito alulito abhanto
vūpasanto. Tatra\
ūmi no jāyati ṭhito hoti samuddoti. Evampi - majjhe yathā samuddassa ūmi
no jāyati ṭhito\
hoti.\
\
1. Upasantassa - \[PTS\]. 2. Cattārīsa - syā, machasaṃ, cattālisa -
\[PTS\]. 3. Sīdantarasamuddo\
- \[PTS.\]\
\
\[BJT Page 486\] \[\\x 486/\]\
\
Evaṃ ṭhito anejassāti - \'eva\'nti opammasampaṭipādanaṃ; ṭhitoti lābhepi
na kampati,\
alābhepi na kampati, yasepi na kampati, ayasepi na kampati, pasaṃsāyapi
na kampati,\
nindāyapi na kampati, sukhepi na kampati, dukkhepi na kampati, na
vikampati, na calati,\
na veti, nappavedhati, na sampavedhatīti evaṃ ṭhito, anejassāti \'ejā\'
vuccati taṇhā, yo rāgo\
sārāgo anunayo anurodho nandi nandirāgo cittassa sārāgo icchā mucchā
ajjhosānaṃ gedho\
paḷigedho5 saṅge paṅko ejā māyā janikā sañjanikā sañjananī sibbanī
jālinī saritā visattikā\
suttaṃ visaṭā āyūhanī6 dutiyā paṇidhi bhavanetti vanaṃ vanatho santhavo
sneho apekkhā\
paṭibandhu 7 āsā āsiṃsanā āsiṃsitattaṃ, rūpāsā saddāsā gandhāsā rasāsā
phoṭṭhabbāsā\
lābhāsā dhanāsā puttāsā jīvitāsā, jappā pajappā abhijappā jappanā
jappitattaṃ loluppaṃ\
loluppāyanā loluppāyitattaṃ pucchañcikatā sādukamyatā, adhammarāgo
visamalobho\
nikanti nikāmanā patthanā pihanā sampatthanā, kāmataṇhā bhavataṇhā
vibhavataṇhā\
rūpataṇhā arūpataṇhā nirodhataṇhā, rūpataṇhā saddataṇhā gandhataṇhā
rasataṇhā\
phoṭṭhabbataṇhā dhammataṇhā, ogho yogo gantho upādānaṃ āvaraṇaṃ
nīvaraṇaṃ\
chadanaṃ bandhanaṃ upakkileso anusayo pariyuṭṭhānaṃ latā vevicchaṃ,
dukkhamūlaṃ\
dukkhanidānaṃ dukkhappabhavo mārapāso mārabalisaṃ māravisayo taṇhānadī
taṇhājālaṃ\
taṇhāgaddulaṃ taṇhāsamuddo, abhijjhā visamalobho akusalamūlaṃ. Yassesā
ejā taṇhā\
pahīnā ucchinnā samucchinnā vūpasantā paṭippassaddhā abhabbuppattikā,
ñāṇagginā\
daḍḍhā, so vuccati anejo. Ejāya pahīnattā anejo. So lābhepi na iñjati,
alābhepi na iñjati,\
yasepi na iñjati, ayasepi \[PTS Page 354\] \[\\q 354/\] na iñjati,
pasaṃsāyapi na iñjati,\
nindāyapi na iñjati, sukhepi na iñjati, dukkhepi na iñjati, na calati na
vedhati nappavedhati\
na sampavedhatīti - evaṃ ṭhito anejassa.\
\
Ussadaṃ bhikkhu na kareyya kuhiñcīti - \'ussadā\'ti sattussadā:
rāgussadaṃ1 dosussadaṃ\
mohussadaṃ mānussadaṃ diṭṭhussadaṃ kilesussadaṃ kammussadaṃ na kareyya
na janeyya\
na sañjaneyya na nibbatteyya nābhinibbatteyya; kuhiñcīti kuñci kismiñci
katthaci ajjhattaṃ\
vā bahiddhā vā ajjhattabahiddhā vāti - ussadaṃ bhikkhu na kareyya
kuhiñci.\
\
Tenāha bhagavā:\
\"Majjhe yathā samuddassa ūmi no jāyati ṭhito hoti,\
Evaṃ ṭhito anejassa ussadaṃ bhikkhu na kareyya kuhiñcī\"ti.\
\
14 - 7\
Akittayī vivaṭacakkhu sakkhidhammaṃ parissayavinayaṃ,\
Paṭipadaṃ vadehi bhaddante pātimokkhamathavāpi2 samādhiṃ.\
\
Akittayī vivaṭacakkhūti - \'akittayī\'ti kittitaṃ ācikkhitaṃ desitaṃ
paññapitaṃ paṭṭhapitaṃ\
vivaṭaṃ vibhattaṃ uttānīkataṃ pakāsitanti akittayī. Vivaṭacakkhūti
bhagavā pañcahi\
cakkhūhi vivaṭacakkhu; maṃsacakkhunāpi vivaṭacakkhu, dibbacakkhunāpi
vivaṭacakkhu,\
paññācakkhunāpi vivaṭacakkhu, buddhacakkhunāpi vivaṭacakkhu,
samantacakkhunāpi\
vivaṭacakkhu.\
\
1. Rāgassado - \[PTS\]. 2. Pātimokkhaṃ athavāpi - \[PTS.\]\
\
\[BJT Page 488\] \[\\x 488/\]\
\
Kathaṃ bhagavā maṃsacakkhunāpi vivaṭacakkhu? Maṃsacakkhumhi bhagavato
pañcavaṇṇā\
saṃvijjanti: nīlo ca vaṇṇo, pītako ca vaṇṇo, lohitako ca vaṇṇo, kaṇho ca
vaṇṇo, odāto\
\[PTS Page 355\] \[\\q 355/\] ca vaṇṇo. Akkhilomāni ca bhagavato -
yattha ca akkhilomāni\
patiṭṭhitāni taṃ nīlaṃ hoti sunīlaṃ pāsādikaṃ dassaneyyaṃ,
ummāpupphasamānaṃ1. Tassa\
parato pītaṃ hoti supītakaṃ suvaṇṇavaṇṇaṃ pāsādikaṃ dassaneyyaṃ\
kaṇikārapupphasamānaṃ. Ubhayato ca akkhikūṭāni indagopakasamānāni.
Majjhe kaṇhaṃ\
hoti sukaṇhaṃ alūkhaṃ siniddhaṃ pāsādikaṃ dassaneyyaṃ
addāriṭṭhakasamānaṃ. Tassa\
parato odātaṃ hoti suodātaṃ setaṃ paṇḍaraṃ pāsādikaṃ dassaneyyaṃ
osadhītārakāsamānaṃ.\
Tena bhagavā pākatikena maṃsacakkhunā attabhāvapariyāpannena\
purimasucaritakammābhinibbattena samantā yojanaṃ passati divā ceva
rattiñca. Yadā hi\
caturaṅgasamannāgato hoti: suriyo ca atthaṅgato hoti, kāḷapakkho ca
uposatho hoti, tibbo ca\
vanasaṇḍo hoti, mahā ca kāḷamegho abbhuṭṭhito hoti evarūpepi
caturaṅgasamannāgate\
andhakāre samantā yojanaṃ passati, yattha so kuḍḍo2 vā kavāṭaṃ vā pākāro
vā pabbato vā\
gacchaṃ vā latā vā āvaraṇaṃ rūpānaṃ dassanāya. Ekañce tilaphalaṃ
nimittaṃ katvā tilavāhe\
pakkhipeyya, taññeva tilaphalaṃ uddhareyya. Evaṃ parisuddhaṃ bhagavato
pākatikaṃ\
maṃsacakkhu evaṃ bhagavā maṃsacakkhunāpi vivaṭacakkhu.\
\
Kathaṃ bhagavā dibbena cakkhunāpi vivaṭacakkhu? Bhagavā dibbena cakkhunā
visuddhena\
atikkantamānusakena satte passati cavamāne uppajjamāne hīne paṇīte
suvaṇṇe dubbaṇṇe\
sugate duggate, yathākammūpage satte pajānāti: \'ime vata bhonto sattā
kāyaduccaritena\
samannāgatā vacīduccaritena samannāgatā manoduccaritena samannāgatā
ariyānaṃ\
upavādakā micchādiṭṭhikā micchādiṭṭhikammasamādānā, \[PTS Page 356\]
\[\\q 356/\] te\
kāyassa bhedā parammaraṇā apāyaṃ duggatiṃ vinipātaṃ nirayaṃ upapannā,
ime vā pana\
bhonto sattā kāyasucaritena samannāgatā vacīsucaritena samannāgatā
manosucaritena\
samannāgatā ariyānaṃ anupavādakā sammādiṭṭhikā sammādiṭṭhikammasamādānā,
te\
kāyassa bhedā parammaraṇā sugatiṃ saggaṃ lokaṃ upapannā\'ti. Iti dibbena
cakkhunā\
visuddhena atikkantamānusakena satte passati cavamāne upapajjamāne hīne
paṇīte\
suvaṇṇe dubbaṇṇe sugate duggate, yathākammūpage satte pajānāti.
Ākaṅkhamāno ca\
bhagavā ekampi lokadhātuṃ passeyya. Dve pi lokadhātuyo passeyya. Tisso
pi lokadhātuyo\
passeyya. Catasso pi lokadhātuyo passeyya. Pañcapi lokadhātuyo passeyya.
Dasa pi\
lokadhātuyo passeyya. Vīsampi lokadhātuyo passeyya. Tiṃsampi lokadhātuyo
passeyya.\
Cattāḷīsampi lokadhātuyo passeyya. Paññāsampi lokadhātuyo passeyya.
Cattāḷīsampi\
lokadhātuyo passeyya. Paññāsampi lokadhātuyo passeyya. Satampi
lokadhātuyo passeyya.\
Sahassimpi cūlanikaṃ lokadhātuṃ passeyya. Dvisahassimpi 3 majjhimikaṃ
lokadhātuṃ\
passeyya. Tisahassiṃ mahāsahassimpi lokadhātuṃ 4 passeyya. Yāvatā vā
pana ākaṅkheyya\
tāvatakaṃ passeyya. Evaṃ parisuddhaṃ bhagavato dibbaṃ cakkhu. Evaṃ
bhagavā5 dibbena\
cakkhunāpi vivaṭacakkhū.\
\
1. Ummārapupphasamānaṃ - syā. 2. Kūṭo - syā. 3. Dvisahassampi - sīmu. 11
4. Tisahassimpi\
lokadhātuṃ - syā. 5. Bhagavatā - sīmu. 11.\
\
\[BJT Page 490\] \[\\x 490/\]\
\
Kathaṃ bhagavā paññācakkhunāpi vivaṭacakkhu? Bhagavā mahāpañño
puthupañño\
hāsupañño1 javanapañño tikkhapañño nibbedhikapañño paññāpabhedakusalo\
pabhinnañāṇo adhigatapaṭisambhido, catuvesārajjappatto dasabaladhārī
purisāsabho\
purisasīho purisanāgo purisājañño purisadhorayho2 anantañāṇo anantatejo
anantayaso,\
aḍḍho mahaddhano dhanavā, netā vinetā anunetā paññāpetā nijjhāpetā
pekkhetā pasādetā.\
So hi bhagavā anuppannassa maggassa uppādetā asañjātassa maggassa
sañjanetā,\
anakkhātassa maggassa akkhātā. Maggaññū maggavidū maggakovido. Maggānugā
ca pana\
etarahi sāvakā viharanti pacchāsamannāgatā. So hi bhagavā jānaṃ jānāti,
\[PTS Page 357\] \[\\q\
357/\] passaṃ passati. Cakkhubhūto ñāṇabhūto dhammabhūto brahmabhūto
vattā pavattā\
atthassa ninnetā amatassa dātā, dhammassāmi tathāgato. Natthi tassa
bhagavato aññātaṃ\
adiṭṭhaṃ aviditaṃ asacchikataṃ aphassitaṃ 3 paññāya, atītaṃ anāgataṃ
paccuppannaṃ\
upādāya sabbe dhammā sabbākārena buddhassa bhagavato ñāṇamukhe āpāthaṃ
āgacchanti,\
yaṃ kiñci ñeyyaṃ4 nāma atthi dhammaṃ jānitabbaṃ, attattho vā parattho vā
ubhayattho vā\
diṭṭhadhammiko vā attho samparāyiko vā atthe uttāno vā attho gambhīro vā
attho gūḷho\
vā attho paṭicchanno vā attho neyyā vā attho nīto vā attho anavajjo vā
attho nikkileso vā\
attho vodāno5 vā attho paramattho vi attho, sabbaṃ taṃ antobuddhañāṇe
parivattati. Sabbaṃ\
kāyakammaṃ buddhassa bhagavato ñāṇānuparivatti. Sabbaṃ vacīkammaṃ -
sabbaṃ\
manokammaṃ ñāṇānuparivatti. Atīte buddhassa bhagavato appaṭihataṃ ñāṇaṃ
anāgate -\
paccuppanne appaṭihataṃ ñāṇaṃ. Yāvatakaṃ ñeyyaṃ tāvatakaṃ ñāṇaṃ,
yāvatakaṃ ñāṇaṃ,\
yāvatakaṃ ñeyyaṃ, tāvatakaṃ ñāṇaṃ, yāvatakaṃ ñāṇaṃ. Tāvatakaṃ ñeyyaṃ,\
ñeyyapariyantikaṃ ñāṇaṃ, ñāṇapariyantikaṃ ñeyyaṃ, ñeyyaṃ atikkamitvā
ñāṇaṃ\
nappavattati, ñaṇaṃ atikkamitvā ñeyyapatho natthi,
aññamaññapariyantaṭṭhāyino te\
dhammā. Yathā dvinnaṃ samuggapaṭalānaṃ sammā phassitānaṃ heṭṭhimaṃ 6\
samuggapaṭalaṃ uparimaṃ 7 nātivattati, uparimaṃ samuggapaṭalaṃ heṭṭhimaṃ
nātivattati,\
aññamaññapariyantaṭṭhāyino te, evamevaṃ buddhassa bhagavato ñeyyañca
ñāṇañca\
aññamaññapariyantaṭṭhāyino. Yāvatakaṃ ñeyyaṃ tāvatakaṃ ñāṇaṃ, \[PTS Page
358\] \[\\q\
358/\] yāvatakaṃ ñāṇaṃ tāvatakaṃ ñeyyaṃ, ñeyyapariyantikaṃ ñāṇaṃ,
ñāṇapariyantikaṃ\
ñeyyaṃ, ñeyyaṃ atikkamitvā ñāṇaṃ nappavattati, ñāṇaṃ atikkamitvā
ñeyyapatho natthi,\
aññamaññapariyantaṭṭhāyino te dhammā.\
\
1. Bhāsapañño - syā. 2. Dhoreyho - syā. 3. Aphusitaṃ - syā, 4. Neyaṃ -
sīmu. 11. \[PTS\]. 5.\
Vodāto - syā. 6. Heṭṭhimaṃ ca - syā. 7. Uparimaṃ va - syā\
\
\[BJT Page 492\] \[\\x 492/\]\
\
Sabbadhammesu buddhassa bhagavato ñāṇaṃ parivattati. Sabbe dhammā
buddhassa\
bhagavato āvajjanapaṭibaddhā ākaṅkhāpaṭibaddhā manasikārapaṭibaddhā\
cittuppādapaṭibaddhā. Sabbasattesu buddhassa bhagavato ñāṇaṃ
parivattati. Sabbesaṃ\
sattānaṃ bhagavā āsayaṃ jānāti, anusayaṃ jānāti, caritaṃ jānāti,
adhimuttiṃ jānāti.\
Apparajakkhe mahārajakkhe tikkhindriye mudindriye svākāre dvākāre
suviññāpaye\
duviññāpaye bhabbābhabbe satte pajānāti. Sadevako loko samārako
sabrahmako\
sassamaṇabrāhmaṇī pajā sadevamanussā anto buddhañāṇe parivattati. Yathā
ye keci\
macchakacchapā antamaso timitimiṅgalaṃ upādāya antomahāsamudde
parivattanti,\
evamevaṃ sadevako loko samārako sabrahmako sassamaṇabrāhmaṇī pajā
sadevamanussā\
antobuddhañāṇe parivattati. Yathā ye keci pakkhī antamaso garuḷaṃ
venateyyaṃ upādāya\
ākāsassa padese parivattanti, evamevaṃ yepi te sāriputtasamā paññāya,
tepi buddhañāṇassa\
padese parivattanti. Buddhañāṇaṃ devamanussānaṃ paññaṃ pharitvā
abhibhavitvā tiṭṭhati.\
Ye ca te khattiyapaṇḍitā brāhmaṇapaṇḍitā pahapatipaṇḍitā samaṇapaṇḍitā
nipuṇā1\
kataparappavādā vālavedhirūpā vobhindantā maññe caranti paññāgatena
diṭṭhigatāni, te\
pañhaṃ abhisaṅkharitvā abhisaṅkharitvā tathāgataṃ upasaṅkamitvā
pucchanti gūḷhāni ca\
paṭicchannāni ca. Kathitā vissajjitā ca te pañhā bhagavatā2 honti
niddiṭṭhakāraṇā.\
Upakkhittakāva3 te bhagavato sampajjanti. \[PTS Page 359\] \[\\q 359/\]
atha kho bhagavā\
va tattha atirocati yadidaṃ paññāyāti. Evaṃ bhagavā paññācakkhunāpi
vivaṭacakkhu.\
\
Kathaṃ bhagavā buddhacakkhunāpi vivaṭacakkhu? Bhagavā buddhacakkhunā
lokaṃ\
olokento addasa satte apparajakkhe mahārajakkhe tikkhindriye mudindriye
svākāre dvākāre\
suviññāpaye duviññāpaye, appekacce paralokavajjabhayadassāvino
viharante, appekacce ca\
na paralokavajjabhayadassāvino viharante. Seyyathāpi nāma uppaliniyaṃ vā
paduminiyaṃ\
vā puṇḍarīkiniyaṃ vā appekaccāni uppalāni vā padumāni vā puṇḍarīkāni vā
udake jātāni\
udake saṃvaddhāni udakā anuggatāni antonimuggaposīni, appekaccāni
uppalāni vā\
padumāni vā puṇḍarīkāni vā udake jātāni udake saṃvaddhāni samodakaṃ
ṭhitāni,\
appekaccāni uppalāni vā padumāni vā puṇḍarīkāni vā udake jātāni udake
saṃvaddhāni\
udakā accuggamma tiṭṭhanti anupalittāni udakena, evamevaṃ bhagavā
buddhacakkhunā\
lokaṃ olokento addasa satte apparajakkhe mahārajakkhe tikkhindriye
mudindriye svākāre\
dvākāre suviññāpaye duviññāpaye, appekacce paralokavajjabhayadassāvino
viharante,\
appekacce na paralokavajjabhayadassāvino viharante.\
\
1. Nipuññā - syā. 2. Bhagavato - sīmu. 11 3. Upakkhittakā ca - sīmu11.\
\
\[BJT Page 494\] \[\\x 494/\]\
\
Jānāti bhagavā ayaṃ puggalo rāgacarito, ayaṃ dosacarito, ayaṃ
mohacarito, ayaṃ\
vitakkacarito, ayaṃ saddhācarito, ayaṃ ñāṇacaritoti. Rāgacaritassa
bhagavā puggalassa\
asubhakathaṃ katheti. Dosacaritassa bhagavā puggalassa mettābhāvanaṃ
ācikkhati.\
Mohacaritaṃ bhagavā puggalaṃ uddese paripucchāya kālena dhammasavane
kālena\
dhammasākacchāya garusaṃvāse niveseti. Vitakkacaritassa bhagavā
puggalassa ānāpānasatiṃ\
ācikkhati saddhācaritassa bhagavā puggalassa pasādaniyaṃ nimittaṃ
ācikkhati\
buddhasubodhiṃ \[PTS Page 360\] \[\\q 360/\] dhammasudhammataṃ
saṅghasuppaṭipattiṃ\
sīlāni ca attano. Ñāṇacaritassa bhagavā puggalassa ācikkhati
vipassanānimittaṃ aniccākāraṃ\
dukkhākāraṃ anattākāraṃ.\
\
1. \" Sele yathā pabbatamuddhaniṭṭhito\
Yathāpi passe janataṃ samantato.\
Tathūpamaṃ dhammamayaṃ sumedha,\
Pāsādamāruyha samantacakkhu,\
Sokāvatiṇṇaṃ janatamapetasoko\
Avekkhassu jātijarābhibhūta\"nti. \[A\]\
Evaṃ bhagavā buddhacakkhunāpi vivaṭacakkhu.\
\
Kathaṃ bhagavā samantacakkhunāpi vivaṭacakkhu? Samantacakkhu vuccati\
sabbaññutañāṇaṃ; bhagavā sabbaññutañāṇena upeto samupeto upagato1
samupagato2\
upapanno sampanno samannāgato.\
\
2. \" Na tassa addiṭṭhamidhatthi kiñci\
Atho aviññātamajānitabbaṃ,\
Sabbaṃ abhaññāsi yadatthi ñeyyaṃ3\
Tathāgato tena samantacakkhū\" ti \[b.\]\
\
Evaṃ bhagavā samantacakkhunāpi vivaṭacakkhūti - akittayī vivaṭacakkhu.\
\
Sakkhidhammaṃ parissayavinayanti - \' sakkhidhamma\'nti na itihitihaṃ na
itikirāya na\
paramparāya na piṭakasampadāya na takkahetu na nayahetu na
ākāraparivitakkena na\
diṭṭhinijjhānakkhantiyā sāmaṃ sayamabhiññātaṃ attapaccakkhaṃ dhammanti\
sakkhidhammaṃ.\
\
1. Upāgato - pu. Sīmu11. 2. Samupāgato - pu sīmu11. 3. Neyyaṃ - sīmu11.\
\[A.\] Dīghanikāya - mahāpadānasutta, majjhimanikāya -
ariyapariyesanasutta,\
bodhirājakumārasutta brahmasaṃyutta - paṭhamavagga, itivuttaka
dutiyavagga. \[B\]\
paṭisambhidāmagga - ñāṇakathā, indriyakathā.\
\
\[BJT Page 496\] \[\\x 496/\]\
\
Parissayavinayanti \'parissayā\'ti dve parissayā: pākaṭaparissayā ca
paṭicchannaparissayā ca.\
\
Katame pākaṭaparissayā? Sīhā vyagghā dīpī acchā taracchā kokā \[PTS Page
361\] \[\\q 361/\]\
mahisā hatthī ahī vicchikā satapadī corā vā assu mānavā vā katakammā vā
akatakammā\
vā, cakkhurogo sotarogo ghānarogo jivhārogo kāyarogo sīsarogo kaṇṇarogo
mukharogo\
dantarogo kāso sāso pināso ḍaho jaro kucchirogo mucchā pakkhandikā sūlā
visūcikā\
kuṭṭhaṃ gaṇḍo kilāso soso apamāro, daddu kaṇḍu kacchu hakhasā1
vitacchikā lohitapittaṃ\
madhumeho aṃsā piḷakā bhagandalā, pittasamuṭṭhānā ābādhā,
semhasamuṭṭhānā ābādhā,\
vātasamuṭṭhānā ābādhā, sannipātikā ābādhā, utupariṇāmajā ābādhā
visamaparihārajā\
ābādhā, opakkamikā ābādhā, kammavipākajā ābādhā, sītaṃ uṇhaṃ jighacchā
pipāsā uccāro\
passāvo, ḍaṃsamakasavātātapasiriṃsapasamphassā iti vā, ime vuccanti
pākaṭaparissayā.\
\
Katame paṭicchannaparissayā? Kāyaduccaritaṃ vacīduccaritaṃ
manoduccaritaṃ,\
kāmacchandanīvaraṇaṃ vyāpādanīvaraṇaṃ thīnamiddhanīvaraṇaṃ\
uddhaccakukkuccanīvaraṇaṃ vicikicchānīvaraṇaṃ, rāgo doso moho kodho
upanāho\
makkho paḷāso issā macchariyaṃ māyā sāṭheyyaṃ thambho sārambho māno
atimāno mado\
pamādo sabbe kilesā sabbāni duccaritāni sabbe darathā sabbe pariḷāhā
sabbe santāpā\
sabbākusalābhisaṅkhārā. Ime vuccanti paṭicchannaparissayā.\
\
Parissayāti - kenaṭṭhena parissayā? Parisahantīti parissayā, parihānāya
saṃvattantīti\
parissayā, tatrāsayāti parissayā. Kathaṃ parisahantīti parissayā? Te
parissayā taṃ puggalaṃ\
sahanti parisahanti abhibhavanti ajjhottharanti pariyādiyanti maddanti.
Evaṃ parisahantīti\
parissayā. Kathaṃ parihānāya saṃvattantīti parissayā? Te parissayā
kusalānaṃ dhammānaṃ\
antarāyāya parihānāya saṃvattanti. Katamesaṃ kusalānaṃ dhammānaṃ?
Sammāpaṭipadāya\
analomapaṭipadāya appaccanikapaṭipadāya anvatthapaṭipadāya \[PTS Page
362\] \[\\q 362/\]\
dhammānudhammapaṭipadāya sīlesu paripūrakāritāya indriyesu
guttadvāratāya\
bhojanesu mattaññutāya jāgariyānuyogassa satisampajaññassa, catunnaṃ
satipaṭṭhānānaṃ\
bhāvanānuyogassa, catunnaṃ sammappadhānānaṃ - catunnaṃ iddhipādānaṃ -
pañcannaṃ\
indriyānaṃ - pañcannaṃ balānaṃ - sattannaṃ bojjhaṅgānaṃ - ariyassa
aṭṭhaṅgikassa maggassa\
bhāvanānuyogassa. Imesaṃ kusalānaṃ dhammānaṃ antarāyāya parihānāya
saṃvattanti.\
Evampi parihānāya saṃvattantīti parissayā.\
\
1. Nakhasā - katthaci.\
\
\[BJT Page 498\] \[\\x 498/\]\
\
Kathaṃ tatrāsayāti parissayā: tatthete pāpakā akusalā dhammā uppajjanti\
attabhāvasannissayā. Yathā bile bilāsayā pāṇā sayanti, date dakāsayā
pāṇā sayanti, vane\
vanāsayā pāṇā sayanti, rukkhe rukkhāsayā pāṇā sayanti, evamevaṃ tatthete
pāpakā akusalā\
dhammā uppajjanti attabhāvasannissayāti. Evampi tatrāsayāti parissayā.\
\
Vuttañhetaṃ bhagavatā:\
\"Sāntevāsiko bhikkhave, bhikkhu sācariyako dukkhaṃ na phāsu viharati.
Kathañca\
bhikkhave, bhikkhu sāntevāsiko sācariyako dukkhaṃ na phāsu viharati?
Idha bhikkhave,\
bhikkhuno cakkhunā rūpaṃ disvā uppajjanti pāpakā akusalā dhammā
sarasaṅkappā\
saññojanīyā, tyāssa1 anto vasanti anvāssavasanti2 pāpakā akusalā
dhammāti, tasmā\
sāntevāsikoti vuccati. Te naṃ samudācaranti, samudācaranti naṃ pāpakā
akusalā dhammāti,\
tasmā sācariyakoti vuccati. Puna ca paraṃ bhikkhave bhikkhuno sotena
saddaṃ sutvā -\
ghānena gandhaṃ ghāyitvā - jivhāya rasaṃ sāyitvā - kāyena phoṭṭhabbaṃ
phusitvā - manasā\
\[PTS Page 363\] \[\\q 363/\] dhammaṃ viññāya uppajjanti pāpakā akusalā
dhammā\
sarasaṅkappā saññojanīyā. Tyāssa anto vasanti, anvāssa vasanti pāpakā
akusalā dhammāti,\
tasmā sāntevāsikoti vuccati. Te kaṃ samudācaranti, samudācaranti naṃ
pāpakā akusalā\
dhammāti, tasmā sācariyakoti vuccati. Evaṃ kho bhikkhave, bhikkhu
sāntevāsiko sācariyako\
dukkhaṃ na phāsu viharatī\"ti. \[A\] evampi tatrāsayāti parissayā.\
\
Vuttañhetaṃ bhagavatā;\
\
\"Tayo\'me bhikkhave antarā malā antarā amittā antarā sapattā antarā
vadhakā antarā\
paccatthikā. Katame tayo? Lobho bhikkhave, antarāmalaṃ antarāmitto
antarāsapatto\
antarāvadhako antarāpaccatthiko. Doso bhikkhave - moho bhikkhave
antarāmalaṃ\
antarāmitto antarāsapatto antarāvadhako antarāpaccatthiko. Ime kho
bhikkhave, tayo antarā\
malā antarā mittā antarā sapattā antarā vadhakā antarā paccatthikoti
\[b.\]\
\
3. Anatthajanano lobho lobho cittappakopano,\
Bhayamantarato jātaṃ taṃ no nāvabujjhati. \[B.\]\
\
1. Tyassa - sīmu11. Machasaṃ. 2. Anvāssavanti - sīmu11. Antassa vasanti
- saṃ atthāssa\
vasanti - sa \[a.\] Saḷāyatanasaṃyutta - navapurāṇavagga \[b.\]
Itivuttaka - catutthavagga -\
malasutta\
\
\[BJT Page 500\] \[\\x 500/\]\
4. Luddho atthaṃ na jānāti luddho dhammaṃ na passati,\
Andhantamaṃ tadā hoti yaṃ lobho sahate naraṃ.\
\
5. Anatthajanano doso doso cittappakopano,\
Bhayamantarato jātaṃ taṃ jano nāvabujjhati.\
\
6. Kuddho atthaṃ na jānāti kuddho dhammaṃ na passati,\
Andhantamaṃ tadā hoti yaṃ kodho sahate naraṃ.\
\
7. Anatthajanano \[PTS Page 364\] \[\\q 364/\] moho moho
cittappakopano,\
Bhayamantarato jātaṃ taṃ jano nāvabujjhati.\
\
8. Mūḷho atthaṃ na jānāti mūḷho dhammaṃ na passati,\
Andhantamaṃ tadā hoti yaṃ moho sahate nara\"nti\[a.\]\
\
Evampi tatrāsayāti parissayā.\
\
Vuttaṃ hetaṃ bhagavatā\'\
\
\" Tayo kho\'me mahārāja, purisassa dhammā ajjhattaṃ uppajjamānā
uppajjanti ahitāya\
dukkhāya aphāsuvihārāya. Katame tayo: lobho ko mahārāja, purisassa
dhammo ajjhattaṃ\
uppajjamāno uppajjati ahitāya dukkhāya aphāsuvihārāya, doso kho mahārāja
- moho kho\
mahārāja, purisassa dhammo ajjhattaṃ uppajjamāno uppajjati ahitāya
dukkhāya\
aphāsuvihārāya. Ime kho mahārāja tayo purisassa dhammā ajjhattaṃ
uppajjamānā uppajjanti\
ahitāya dukkhāya aphāsuvihārāya. \[B\]\
\
9. \"Lobho doso ca moho ca purisaṃ pāpacetasaṃ,\
Hiṃsanti attasambhūtā tacasāraṃ \'va samphala\"nti\[b\]\
\
Evampi tatrāsayāti parissayā.\
\
Vuttañhetaṃ bhagavatā:\
10. \"Rāgo ca doso ca itonidānā\
Aratī ratī lomahaṃsā itojā,\
Ito samuṭṭhāya manovitakkā\
Kumārakā dhaṅkamivossajantī\"ti \[c.\]\
\
Evampi tatrāsayāti parissayā.\
\
Parissaya- \[PTS Page 365\] \[\\q 365/\] vinayanti - parissayavinayaṃ
parissayapahānaṃ\
parissayavūpasamaṃ parissayapaṭinissaggaṃ parissayapaṭippassaddhiṃ
amataṃ nibbānanti\
- sakkhidhammaṃ parissayavinayaṃ.\
\
\[A.\] Itivuttaka - catutthavagga - malasutta \[b.\] Kosalasaṃyutta -
paṭhamavagga. \[C.\]\
Suttanipāta - sūcilomasutta.\
\
\[BJT Page 502\] \[\\x 502/\]\
\
Paṭipadaṃ vadehi bhaddanteti - paṭipadaṃ vadehi sammāpaṭipadaṃ
anulomapaṭipadaṃ\
apaccanīkapaṭipadaṃ anvatthapaṭipadaṃ dhammānudhammapaṭipadaṃ sīlesu\
paripūrakāritaṃ indriyesu guttadvārataṃ bhojane mattaññutaṃ
jāgariyānuyogaṃ\
satisampajaññaṃ cattāro satipaṭṭhāne cattāro sammappadhāne cattāro
iddhipāde\
pañcindriyāni pañca balāni sattabojjhaṅge ariyaṃ aṭṭhaṅgikaṃ maggaṃ
nibbānañca\
nibbānagāminiñca paṭipadaṃ; vadehi ācikkha desehi paññapehi paṭṭhapehi
vivara vibhaja\
uttānīkarohi pakāsehīti - paṭipadaṃ vadehi; bhaddanteti so nimmito
buddhaṃ bhagavantaṃ\
ālapati. Athavā, yaṃ tvaṃ dhammaṃ ācikkhi desesi paññapesi paṭṭhapesi
vivari vibhaji\
uttānīakāsi pakāsesi, sabbaṃ taṃ sundaraṃ bhaddakaṃ kalyāṇaṃ anavajjaṃ
sevitabbanti -\
paṭipadaṃ vadehi bhaddante.\
\
Pātimokkhamathavā pi samādhinti - pātimokkhanti: sīlaṃ patiṭṭhā ādi
caraṇaṃ saṃyamo\
saṃvaro mukhaṃ pamukhaṃ kusalānaṃ dhammānaṃ samāpattiyā. \[A\] athavāpi
samādhinti\
yā cittassa ṭhiti saṇṭhiti avaṭṭhiti avisāhāro avikkhepo
avisāhaṭamānasatā samatho\
samādhindriyaṃ samādhibalaṃ sammāsamādhīti \[b - \] pātimokkhamathavā pi
samādhiṃ.\
\
Tenāha so nimmito:\
\
\" Akittayī vivaṭacakkhu - sakkhidhammaṃ parissayavinayaṃ,\
Paṭipadaṃ vadehi bhaddante - pātimokkhamathavā pi samādhi\"nti.\
\
14 - 8\
\
Cakkhūhi neva lolassa\
Gāmakathāya āvaraye sotaṃ,\
Rase ca nānugijjheyya\
Na ca mamāyetha kiñci lokasmiṃ.\
\
Cakkhūhi \[PTS Page 366\] \[\\q 366/\] neva lolassāti - kathaṃ
\'cakkhulolo\' hoti? Idhekacco\
bhikkhū cakkhulolo cakkhuloliyena samannāgato hoti: adiṭṭhaṃ
dakkhitabbaṃ, diṭṭhaṃ\
samatikkamitabbanti ārāmena ārāmaṃ, uyyānena uyyānaṃ, gāmena gāmaṃ,
nigamena\
nigamaṃ, nagarena nagaraṃ. Raṭṭhena raṭṭhaṃ, janapadena janapadaṃ,
dīghacārikaṃ\
anavattitacārikaṃ1 anuyutto hoti rūpadassanāya. Evampi cakkhulolo hoti.\
\
\[A\] jhānavibhaṅga. \[B.\] Dhammasaṅgaṇi - cittuppādakaṇḍa.\
1. Anavaṭṭhitacārikaṃ - machasaṃ.\
\
\
\[BJT Page 504\] \[\\x 504/\]\
\
Athavā, bhikkhu antaragharaṃ paviṭṭho vīthiṃ paṭipanno asaṃvuto gacchati
hatthiṃ\
olokento. Assaṃ olokento, rathaṃ olokento, pattiṃ olokento, itthiyo
olokento , purise\
olokento, kumārake olokento, kumārikāyo olokento, antarāpaṇaṃ olokento,
gharamukhāni\
olokento, uddhaṃ olokento, adho olokento, disāvidisaṃ vipekkhamāno1
gacchati. Evampi\
cakkhulolo hoti -\
\
Athavā, bhikkhu cakkhunā rūpaṃ disvā nimittaggāhī hoti anubyañjanaggāhī\
yatvādhikaraṇamenaṃ cakkhundriyaṃ asaṃvutaṃ viharantaṃ abhijjhā
domanassā pāpakā\
akusalā dhammā anvāssaveyyuṃ, tassa saṃvarāya na paṭipajjati, na
rakkhati cakkhundriyaṃ,\
cakkhundriye na saṃvaraṃ āpajjati. Evampi cakkhulolo hoti. Yathā vā
paneke bhonto\
samaṇabrāhmaṇā saddhādeyyāni bhojanāni bhuñjitvā te evarūpaṃ
visūkadassanaṃ anuyuttā\
viharanti. Seyyathīdaṃ: naccaṃ gītaṃ vāditaṃ pekkhaṃ akkhānaṃ pāṇissaraṃ
vetāḷaṃ\
kumbhathūnaṃ sobhanagarakaṃ2 caṇḍālaṃ vaṃsaṃ dhovanaṃ hatthiyuddhaṃ
assayuddhaṃ\
mahisayuddhaṃ usabhayuddhaṃ goyuddhaṃ ajayuddhaṃ meṇḍayuddhaṃ
kukkuṭayuddhaṃ\
vaṭṭakayuddhaṃ daṇḍayuddhaṃ muṭṭhiyuddhaṃ nibbuddhaṃ3 uyyodhikaṃ
balaggaṃ \[PTS\
Page 367\] \[\\q 367/\] senābyūhaṃ aṇīkadassanaṃ iti vā. Evampi
cakkhulolo hoti -\
\
Kathaṃ na \'cakkhulolo\' hoti? Idhekacco bhikkhū na cakkhulolo na
cakkhuloliyena\
samannāgato hoti: adiṭṭhaṃ dakkhitabbaṃ, diṭṭhaṃ samatikkamitabbanti na
ārāmena\
ārāmaṃ na, uyyānena uyyānaṃ, na gāmena gāmaṃ, na nigamena nigamaṃ, na
nagarena\
nagaraṃ. Na raṭṭhena raṭṭhaṃ, na janapadena janapadaṃ, dīghacārikaṃ
anavattitacārikaṃ1\
anuyutto hoti rūpadassanāya. Evampi na cakkhulolo hoti. Athavā, bhikkhu
antaragharaṃ\
paviṭṭho vīthiṃ paṭipanno asaṃvuto gacchati: na hatthiṃ olokento. Na
assaṃ olokento, na\
rathaṃ olokento, na pattiṃ olokento, na itthiyo olokento na, purise
olokento, na kumārake\
olokento, na kumārikāyo olokento, na antarāpaṇaṃ olokento, na
gharamukhāni olokento, na\
uddhaṃ olokento, na adho olokento, na disāvidisaṃ pekkhamāno1 gacchati.
Evampi na\
cakkhulolo hoti -\
Athavā, bhikkhu cakkhunā rūpaṃ disvā na nimittaggāhī hoti
nānubyañjanaggāhī.\
Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhā
domanassā pāpakā\
akusalā dhammā anvāssaveyyuṃ, tassa saṃvarāya paṭipajjati, rakkhati
cakkhundriyaṃ,\
cakkhundriye saṃvaraṃ āpajjati. Evampi na cakkhulolo hoti. Yathā vā
paneke bhonto\
samaṇabrāhmaṇā saddhādeyyāni bhojanāni bhuñjitvā te evarūpaṃ
visūkadassanaṃ anuyuttā\
viharanti. Seyyathīdaṃ: naccaṃ gītaṃ vāditaṃ pekkhaṃ akkhānaṃ pāṇissaraṃ
vetāḷaṃ\
kumbhathūnaṃ sobhanagarakaṃ2 caṇḍālaṃ vaṃsaṃ dhovanaṃ hatthiyuddhaṃ
assayuddhaṃ\
mahisayuddhaṃ usabhayuddhaṃ goyuddhaṃ ajayuddhaṃ meṇḍayuddhaṃ
kukkuṭayuddhaṃ\
vaṭṭakayuddhaṃ daṇḍayuddhaṃ muṭṭhiyuddhaṃ nibbuddhaṃ3 uyyodhikaṃ
balaggaṃ\
senābyūhaṃ aṇīkadassanaṃ iti vā. Evarūpā visūkadassanā paṭivirato hoti.
Evampi\
cakkhulolo hoti -\
\
1. Pekkhamāno - sīmu 1. 2. Sobhanakaṃ - machasaṃ 3. Nibuddhaṃ -
machasaṃ\
\[BJT Page 506\] \[\\x 506/\]\
\
Cakkhūhi neva lolassāti - cakkhuloliyaṃ pajaheyya vinodeyya
byantīkareyya anabhāvaṃ\
gameyya. Cakkhuloliyā ārato assa virato paṭivirato nikkhanto nissaṭo
vippamutto\
visaññutto vimariyādīkatena cetasā vihareyyāti - cakkhūhi neva lolassa.\
\
Gāmakathāya āvaraye sotanti - gāmakathā vuccati battiṃsa
tiracchānakathā. Seyyathīdaṃ:\
rājakathā corakathā mahāmattakathā senākathā bhayakathā yuddhakathā
annakathā\
pānakathā vatthakathā yānakathā sayanakathā mālākathā gandhakathā
ñātikathā gāmakathā\
nigamakathā nagarakathā \[PTS Page 368\] \[\\q 368/\] janapadakathā
itthikathā purisakathā\
sūrakathā visikhākathā kumbhaṭṭhānakathā pubbapetakathā nānattakathā1
lokakkhāyikā\
samuddakkhāyikā itibhavābhavakathā iti vā.\
\
Gāmakathāya āvaraye sotanti - gāmakathāya sotaṃ āvareyya nivāreyya
sannivāreyya\
rakkheyya gopeyya pidaheyya pacchindeyyāti - gāmakathāya āvaraye sotaṃ.\
\
Rase ca nānugijjheyyāti - \' raso\'ti mūlaraso khandharaso tacaraso
pattaraso puppharaso\
phalaraso ambilaṃ madhuraṃ tittakaṃ kaṭukaṃ loṇakaṃ khārikaṃ lapilaṃ2
kasāvo sāduṃ\
asāduṃ sītaṃ uṇhaṃ. Santeke samaṇabrāhmaṇā rasagiddhā. Te jivhaggena
rasaggāni\
pariyesantā āhiṇḍanti. Te ambilaṃ labhitvā anambilaṃ pariyesanti,
anambilaṃ labhitvā\
ambilaṃ pariyesanti - pe -\
Sītaṃ labhitvā uṇhaṃ pariyesanti, uṇhaṃ labhitvā sītaṃ pariyesanti. Te
yaṃ yaṃ labhitvā\
tena tena na tussanti, aparāparaṃ pariyesanti. Manāpikesu rasesu rattā
giddhā gathitā\
mucchitā ajjhopannā laggā laggitā palibuddhā. Yassesā rasataṇhā pahīnā
samucchinnā - pe\
ñāṇagginā daḍḍhā. So paṭisaṅkhā yoniso āhāraṃ \[PTS Page 369\] \[\\q
369/\] āhāreti: neva\
davāya - pe -\
Anavajjatā ca phāsuvihāro cāti. Rasataṇhaṃ pajaheyya vinodeyya
byantīkareyya anabhāvaṃ\
gameyya, rasataṇhāya ārato assa virato paṭivirato nikkhanto nissaṭo
vippamutto visaññutto\
vimarīyādīkatena cetasā vihareyyāti - rase ca nānugijjheyya.\
\
1. Nānatthakathā - sīmu 11.\
\[BJT Page 508\] \[\\x 508/\]\
\
Na ca mamāyetha kiñci lokasminti - \'mamattā\'ti dve mamattā:
taṇhāmamattañca\
diṭṭhimamattañca \'mamattā\'ti dve mamattā: taṇhāmamattañca
diṭṭhimamattañca. Katamaṃ\
taṇhāmamattaṃ? Yāvatā taṇhāsaṃkhātena sīmakataṃ mariyādikataṃ4
odhikataṃ\
pariyantakataṃ pariggahitaṃ mamāyitaṃ idaṃ mamaṃ etaṃ mamaṃ ettakaṃ
mamaṃ ettāvatā\
mamaṃ mama rūpā saddā gandhā rasā phoṭṭhabbā attharaṇā pāpuraṇā dāsidāsā
ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ janapado koso ca koṭṭhāgāraṃ ca kevalampi\
mahāpaṭhaviṃ taṇhāvasena mamāyati. Yāvatā5 aṭṭhasatataṇhāvicaritaṃ,
idaṃ\
taṇhāmamattaṃ.\
\
Katamaṃ diṭṭhimamattaṃ? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāro diṭṭhivisūkāyikaṃ diṭṭhivipphanditaṃ6 diṭṭhisañeyājanaṃ
gāho paṭiggāho7\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ \' yāthāvata\'nti8
gāho yāvatā\
dvāsaṭṭhi diṭṭhigatāni, idaṃ diṭṭhimamattaṃ. Taṇhāmamattaṃ pahāya
diṭṭhimamattaṃ\
paṭinissajitvā cakkhuṃ na mamāyeyya, na gaṇheyya, na parāmaseyya,
nābhiniviseyya,\
sotaṃ, ghānaṃ, jivhaṃ. Kāyaṃ, rūpe, sadde, gandhe, rase, phoṭṭhabbe,
kulaṃ, gaṇaṃ, āvāsaṃ,\
lābhaṃ, yasaṃ, pasaṃsaṃ, sukhaṃ, cīvaraṃ, piṇḍapātaṃ, senāsanaṃ,\
gilānapaccayabhesajjaparikkhāraṃ, kāmadhātuṃ, rūpadhātuṃ, arūpadhātuṃ,
kāmabhavaṃ,\
rūpabhavaṃ, arūpabhavaṃ, saññābhavaṃ, asaññābhavaṃ,
nevasaññānāsaññābhavaṃ,\
ekavokārabhavaṃ, catuvokārabhavaṃ, pañcavokārabhavaṃ, atītaṃ, anāgataṃ,
paccuppannaṃ,\
diṭṭhasutamutaviññātabbe dhamme na mamāyeyya, na gaṇheyya, na
parāmaseyya,\
nābhiniviseyya. Kiñcīti kiñci rūpagataṃ vedanāgataṃ saññāgataṃ
saṅkhāragataṃ\
viññāṇagataṃ; lokasminti apāyaloke manussaloke devaloke khandhaloke
dhātuloke\
āyatanaloketi - na ca mamāyetha kiñci lokasmiṃ.\
\
Tenāha bhagavā:\
\
\"Cakkhūhi neva lolassa\
Gāmakathāya āvaraye sotaṃ,\
Rase ca nānugijjheyya\
Na ca mamāyetha kiñci lokasmi\"nti.\
\
14 - 9\
Phassena yadā phuṭṭhassa\
Paridevaṃ bhikkhu na kareyya kuhiñci.\
Bhavañca nābhijappeyya\
Bheravesu ca na sampavedheyya.\
\
Phassena \[PTS Page 370\] \[\\q 370/\] yadā phuṭṭhassāti - \'phasso\'ti
rogaphasso;\
rogaphassena phuṭṭho pareto samohito samannāgato assa; cakkhurogena
puṭṭho pareto\
samohito samannāgato assa; sotarogena, ghānarogena jivhārogena,
kāyarogena, sīsarogena,\
kaṇṇarogena, mukharogena, dantarogena, kāsena, pināso, ḍahena, jarena,
kucchirogena,\
mucchāya, pakkhandikāya, sūlāya visūcikāya kuṭṭhena gaṇḍena kilāsena
sosena,\
apamārena, dadduyā kaṇḍuyā kacchuyā rakhasāya vitacchikāya. Lohitena
pittena\
madhumehena, aṃsāya piḷakāya bhagandalena, pittasamuṭṭhānena ābādhena
sannipātikena\
ābādhena utupariṇāmajena ābādhena visamaparihārajena ābādhena
opakkamikena\
ābādhena kammavipākajena ābādhena, sītena uṇhena jighacchāya pipāsāya
uccārena\
passāvena, ḍaṃsamakasavātātapasiriṃsapasamphassehi phuṭṭho pareto
samohito\
samannāgato assāti - phassena yadā phuṭṭhassa.\
\
1. Dārunena - sa. 2. Alabbhamāno - \[PTS.\]\
\
\[BJT Page 510\] \[\\x 510/\]\
Paridevaṃ bhikkhu na kareyya kuhiñcīti - ādevaṃ paridevaṃ ādevanaṃ
paridevanaṃ\
ādevitattaṃ paridevitattaṃ vācāpalapaṃ vippalāpaṃ lālappaṃ lālappāyanaṃ
lālappāyitattaṃ na\
kareyya na janeyya na sañjaneyya na nibbatteyya nābhinibbatteyya.
Kuhiñcīti kuhiñci\
kimhici katthaci ajjhattaṃ vā bahiddhā vā ajjhattabahiddhā vāti -
paridevaṃ bhikkhu na\
kareyya kuhiñci.\
\
Bhavañca nābhijappeyyāti - kāmabhavaṃ na jappeyya, rūpabhavaṃ na
jappeyya,\
arūpabhavaṃ na jappeyya na pajappeyya nābhijappeyyāti - bhavañca
nābhijappeyya.\
\
Bheravesu ca na sampavedheyyāti - \'bheravāti\' ekenākārena bhayampi
bheravampi taññeva.\
Vuttaṃ hetaṃ bhagavatā: \[PTS Page 371\] \[\\q 371/\] \"etaṃ nūna taṃ
bhayabheravaṃ1\
āgacchatī\"ti\[a\] bahiddhārammaṇaṃ vuttaṃ: sīhā byagghā dīpī acchā
taracchā kokā mahisā2\
assā hatthī ahivicchikā satapadī corā vā assu māṇavā katakammā vā
akatakammā vā;\
athāparena ākārena bhayaṃ vuccati ajjhattikaṃ cittasamuṭṭhānaṃ bhayaṃ
bhayānakattaṃ 3\
chambhitattaṃ lomahaṃso cetaso ubbego utrāso, jātibhayaṃ jarābhayaṃ
vyādhibhayaṃ\
maraṇabhayaṃ rājabhayaṃ corabhayaṃ aggibhayaṃ udakabhayaṃ
attānuvādabhayaṃ\
parānuvādabhayaṃ daṇḍabhayaṃ duggatibhayaṃ ūmibhayaṃ kumbhilabhayaṃ\
āvaṭṭabhayaṃ susukābhayaṃ ājīvikabhayaṃ4 asilokabhayaṃ parisāya
sārajjabhayaṃ\
madanabhayaṃ duggatibhayaṃ bhayānakattaṃ3 chambhitattaṃ lomahaṃso cetaso
ubbego\
utrāso. Bheravesu ca na sampavedheyyāti - bherave passitvā vā suṇitvā vā
na vedheyya\
nappavedheyya na sampavedheyya na taseyya na uttaseyya na parittaseyya
na bhāyeyya na\
santāsaṃ āpajjeyya; abhīru assa acchambhī anutrāsī apalāyī
pahīnabhayabheravo\
vigatalomahaṃso vihareyyāti - bheravesu ca na sampavedheyya.\
Tenāha bhagavā:\
\
\"Phassena yadā phuṭṭhassa\
Paridevaṃ bhikkhu na kareyya kuhiñci,\
Bhavañca nābhijappeyya\
Bheravesu ca na sampavedheyyā\'ti.\
\
1. Bhayaṃ bheravaṃ - sīmu 11. Machasaṃ\[PTS\]. 2. Mahiṃsā - machasaṃ,
gomahisā - \[PTS\]. 3.\
Bhayānakaṃ - \[PTS\]. 4. Ājivakabhayaṃ - sīmu11. \[PTS\].\
A. Majjhimanikāya - bhayabheravasutta.\
\
\[BJT Page 512\] \[\\x 512/\]\
\
14 - 10\
\
Annānamatho pānānaṃ\
Khādanīyānamathopi vatthānaṃ,\
Laddhā na sannidhiṃ kayirā\
Na ca parittase tāni alabhamāno1.\
\
Annānamatho \[PTS Page 372\] \[\\q 372/\] pānānaṃ khādanīyānamathopi
vatthānanti -\
\'annāna\'nti odano kummāso sattu maccho maṃsaṃ; pānānanti aṭṭha pānāni:
ambapānaṃ\
jambupānaṃ vocapānaṃ mocapānaṃ madhupānaṃ muddikāpānaṃ sālukapānaṃ\
phārusakapānaṃ. Aparāni pi aṭṭha pānāni: kosambapānaṃ kolapānaṃ
badarapānaṃ\
ghatapānaṃ telapānaṃ payopānaṃ yāgupānaṃ rasapānaṃ; khādanīyānanti
piṭṭhakhajjakaṃ\
pūvakhajjakaṃ mūlakhajjakaṃ tacakhajjakaṃ pattakhajjakaṃ pupphakhajjakaṃ
phalakhajjakaṃ;\
vatthānanti cha cīvarāni: khomaṃ kappāsikaṃ koseyyaṃ kambalaṃ sāṇaṃ
haṅganti -\
annānamatho pānānaṃ khādanīyānamathopi vatthānaṃ.\
\
Laddhā na sannidhiṃ kayirāti - \'laddhā\'ti laddhā labhitvā adhigantvā
vinditvā paṭilabhitvā\
na kuhanāya na lapanāya na nemittikatāya na nippesikatāya na lābhena
lābhaṃ\
nijigiṃsanatāya na kaṭṭhadānena1 na veḷudānena na pattadānena na
pupphadānena na\
phaladānena na sinānadānena na cuṇṇadānena na mattikādānena na
dantakaṭṭhadānena na\
mukhodakadānena na cāṭukamyatāya na pāribhaṭṭatāya na piṭṭhimaṃsikatāya
na\
vatthuvijjāya na tiracchānavijjāya na aṅgavijjāya na nakkhattavijjāya na
dūtagamanena na\
pahīṇagamanena na jaṅghapesaniyena na vejjakammena na navakammena na\
piṇḍapatipiṇḍakena na dānānuppadānena dhammena samena laddhā labhitvā
adhigantvā\
vinditvā paṭilabhitvāti - laddhā; na sannidhiṃ kayirāti annasannidhiṃ
pānasannidhiṃ\
yānasannidhiṃ sayanasannidhiṃ gandhasannidhiṃ āmisasannidhiṃ na kareyya
na janeyya na\
sañjaneyya na nibbatteyya nābhinibbatteyyāti - laddhā na sannidhiṃ
kayirā.\
\
1. Alabbhamāno - \[PTS.\]\
\[BJT Page 514\] \[\\x 514/\]\
\
Na ca parittase tāni alahamāno1ti - annaṃ vā na labhāmi, pānaṃ \[PTS
Page 373\] \[\\q 373/\]\
vā na labhāmi, vatthaṃ vā na labhāmi, kulaṃ vā na labhāmi, gaṇaṃ vā na
labhāmi, āvāsaṃ\
vā na labhāmi, lābhaṃ vā na labhāmi, yasaṃ vā na labhāmi, pasaṃsaṃ vā na
labhāmi, sukhaṃ\
vā na labhāmi, cīvaraṃ vā na labhāmi, piṇḍapātaṃ vā na labhāmi,
senāsanaṃ vā na labhāmi,\
gilānapaccayabhesajjaparikkhāraṃ vā na labhāmi, gilānūpaṭṭhākaṃ vā na
labhāmi,\
appaññātomhīti na taseyya, na uttaseyya, na parittaseyya, na bhāyeyya,
na santāsaṃ\
āpajjeyya, abhīrū assa acchambhī anutrāsī apalāyī pahīnabhayabheravo
vigatalomahaṃso\
vihareyyāti - na ca parittase tāni alabhamāno.\
\
Tenāha bhagavā:\
Annānamatho pānānaṃ\
Khādanīyānamathopi vatthānaṃ,\
Laddhā na sannidhiṃ kayirā\
Na ca parittase tāni alahamāno1.\
\
14 - 11\
Jhāyī na padalolassa\
Virame kukkuccā nappamajjeyya,\
Athāsanesu sayanesu\
Appasaddesu bhikkhu vihareyya.\
\
Jhāyī na pādalolassāti - \"jhāyī\"ti paṭhamenapi jhānena jhāyī,
dutiyenapi jhānena jhāyī,\
tatiyenapi jhānena jhāyī, catutthenapi jhānena jhāyī,
savitakkasavicārenāpi jhānena jhāyī,\
avitakkavicāramattenāpi jhānena jhāyī, avitakkaavicārenāpi jhānena
jhāyī, sappītikenāpi\
jhānena jhāyī, nippītikenāpi jhānena jhāyī, pītisahagatenāpi jhānena
jhāyī, sātasahagatenāpi\
jhānena jhāyī, sukhasahagatenāpi jhānena jhāyī, upekkhāsahagatenāpi
jhānena jhāyī,\
suññatenāpi jhānena jhāyī, animittenāpi jhānena jhāyī, appaṇihitenāpi
jhānena jhāyī,\
lokiyenāpi jhānena jhāyī, lokuttarenāpi jhānena jhāyī, jhānarato
ekattamanuyutto\
sadatthagarukoti - jhāyī.\
\
Na \[PTS Page 374\] \[\\q 374/\] pādalolassāti - kathaṃ \'pādalolo\'
hoti? Idhekacco bhikkhū\
pādalolo pādaloliyena samannāgato hoti:\
\
1. Alabbhamāno - \[PTS.\]\
\
\[BJT Page 516\] \[\\x 516/\]\
\
Ārāmena ārāmaṃ uyyānena uyyānaṃ gāmena gāmaṃ nigamena nigamaṃ nagarena1
nagaraṃ\
raṭṭhena raṭṭhaṃ janapadena janapadaṃ dīghacārikaṃ anavatthitacārikaṃ
anuyutto viharati,\
evampi pādalolo hoti. Athavā bhikkhu antopi saṅghārāme pādalolo
pādaloliyena\
samannāgato hoti, na atthahetu na kāraṇahetu uddhato avupasantacitto
pariveṇato\
pariveṇaṃ gacchati, vihārato vihāraṃ gacchati, aḍḍhayogato aḍḍhayogaṃ
gacchati, pāsādato\
pāsādaṃ gacchati, hammiyato hammiyaṃ gacchati, guhāya guhaṃ gacchati,
lenato lenaṃ\
gacchati, kuṭito kuṭiṃ gacchati, kūṭāgārato kūṭāgāraṃ gacchati, aṭṭato
aṭṭaṃ gacchati, mālato\
mālaṃ gacchati, uddaṇḍato uddaṇḍaṃ gacchati, uddosinato uddosinaṃ
gacchati,\
upaṭṭhānasālato upaṭṭhānasālaṃ gacchati, maṇḍalamālato maṇḍalamālaṃ
gacchati,\
rukkhamūlato rukkhamūlaṃ gacchati. Yattha vā pana bhikkhū nisīdanti
tahiṃ gacchati, tattha\
ekassa vā dutiyo hoti, dvinnaṃ vā tatiyo hoti, tiṇṇaṃ vā catuttho hoti.
Tattha bahuṃ\
samphappalāpaṃ palapati. Seyyathīdaṃ: rājakathaṃ corakathaṃ
mahāmattakathaṃ\
senākathaṃ bhayakathaṃ yuddhakathaṃ annakathaṃ pānakathaṃ vatthakathaṃ
yānakathaṃ\
sayanakathaṃ mālākathaṃ gandhakathaṃ ñātikathaṃ gāmakathaṃ nigamakathaṃ\
nagarakathaṃ janapadakathaṃ itthikathaṃ purisakathaṃ sūrakathaṃ
visikhākathaṃ\
kumbhaṭṭhānakathaṃ pubbapetakathaṃ nānattakathaṃ lokakkhāyikaṃ
samuddakkhāyikaṃ\
itibhavābhavakathaṃ iti vā evampi pādalolo hoti.\
\
Na pādalolassāti pādaloliyaṃ pajaheyya vinodeyya byantīkareyya anabhāvaṃ
gameyya,\
pādaloliyā ārato assa virato paṭivirato nikkhanto \[PTS Page 375\] \[\\q
375/\] nissaṭo\
vippamutto visaññutto vimariyādīkatena cetasā vihareyya careyya
vicareyya irīyeyya\
vatteyya pāleyya yapeyya yāpeyya paṭisallānārāmo assa paṭisallānarato
ajjhattaṃ\
cetosamathamanuyutto anirākatajjhāno vipassanāya samannāgato brūhetā
suññāgārānaṃ\
jhāyī jhānarato ekattamanuyutto sadattha2 - garukoti - jhāyī na
pādalolassa.\
\
Virame kukkuccā nappamajjeyyāti - \' kukkucca\'nti hatthakukkuccampi
kukkuccaṃ,\
pādakukkuccampi kukkuccaṃ; hatthapādakukkuccampi kukkuccaṃ; akappiye
kappiyasaññitā\
kappiye akappiyasaññitā avajje vajjasaññitā vajje avajjasaññitā, yaṃ
evarūpaṃ kukkuccaṃ\
kukkuccāyanā kukkuccāyitattaṃ cetaso vippaṭisāro manovilekho, idaṃ
vuccati kukkuccaṃ.\
Api ca dvīhi kāraṇehi uppajjati kukkuccaṃ cetaso vippaṭisāro
manovilekho:\
\
1. Anavaṭṭhita - machasaṃ. 2. Paramattha - machasaṃ.\
\
\[BJT Page 518\] \[\\x 518/\]\
\
Katattā ca akatattā ca. Kathaṃ katattā ca akatattā ca uppajjati
kukkuccaṃ cetaso vippaṭisāro\
manovilekho? Kataṃ me kāyaduccaritaṃ akataṃ me kāyasucarita\'nti
uppajjati kukkuccaṃ\
cetaso vippaṭisāro manovilekho. \'Kataṃ me vacīduccaritaṃ akataṃ me
vacīsucarita\'nti\
uppajjati kukkuccaṃ cetaso vippaṭisāro manovilekho. \'Taṃ me
manoduccaritaṃ akataṃ me\
manosucaritaṃ kataṃ me kāyaduccaritaṃ akataṃ me kāyasucarita\'nti
uppajjati kukkuccaṃ\
cetaso vippaṭisāro manovilekho. \'Kataṃ me vacīduccaritaṃ akataṃ me
vacīsucarita\'nti\
uppajjati kukkuccaṃ cetaso vippaṭisāro manovilekho. Kato me pāṇātipāto
akatā me\
pāṇātipātā veramaṇī\'ti uppajjati kukkuccaṃ cetaso vippaṭisāro
manovilekho. \'Kataṃ me\
adinnādānaṃ akatā me adinnādānā veramaṇī\'ti uppajjati kukkuccaṃ cetaso
vippaṭisāro\
manovilekho, kato me kāmesu micchācāro akatā me kāmesu micchācārā
veramaṇī\'ti\
uppajjati kukkuccaṃ cetaso vippaṭisāro manovilekho. Kato me musāvādo
akatā me\
musāvādā veramaṇī\'ti uppajjati kukkuccaṃ cetaso vippaṭisāro
manovilekho. Katā me\
pisuṇā vācā akatā me pisuṇā vācā veramaṇī\'ti uppajjati kukkuccaṃ cetaso
vippaṭisāro\
manovilekho. Katā me pharusā vācā akatā me pharusā vācā veramaṇī\'ti
uppajjati\
kukkuccaṃ cetaso vippaṭisāro manovilekho. Kato me samphappalāpo akatā
me\
samphappalāpā veramaṇī\'ti uppajjati kukkuccaṃ cetaso vippaṭisāro
manovilekho. Katā me\
abhijjhā akatā me anabhijjhā\'ti uppajjati kukkuccaṃ cetaso vippaṭisāro
manovilekho. Kato me\
byāpādo akato me abyāpādo. Katā me micchādiṭṭhi akatā me sammādiṭṭhī\'ti
uppajjati\
kukkuccā cetaso vippaṭisāro manovilekho. Evaṃ katattā ca akatattā ca
uppajjati kukkuccaṃ\
cetaso vippaṭisāro manovilekho.\
\
Athavā, sīlesumhi \[PTS Page 376\] \[\\q 376/\] na paripūrakārīti
uppajjati kukkuccaṃ\
cetaso vippaṭisāro manovilekho. Indriyesumhi aguttadvāroti - bhojane
amattaññūmhīti -\
jāgariyaṃ ananuyuttomhīti - na satisampajaññena samannāgatomhīti -
abhāvitā me cattāro\
satipaṭṭhānāti - abhāvitā me cattāro sammappadhānāti - abhāvitā me
cattāro iddhipādāti\
abhāvitāni me pañcindriyānīti - abhāvitāni me pañcabalānīti abhāvitā me
satta bojjhaṅgāti\
- abhāvito me ariyo aṭṭhaṅgiko maggoti dukkhaṃ me apariññātanti samudayo
me\
appahīṇoti maggo me abhāvitoti nirodho me asacchikato\'ti uppajjati
kukkuccaṃ cetaso\
vippaṭisāro manovilekho.\
Virame kukkuccāti - kukkuccā ārameyya virameyya paṭivirameyya, kukkuccaṃ
pajaheyya\
vinodeyya byantīkareyya anabhāvaṃ gameyya, kukkuccā ārato assa virato
paṭivirato\
nikkhanto nissaṭo vippamutto visaññutto vimariyādīkatena cetasā
vihareyyāti - virame\
kukkuccā.\
\
\[BJT Page 520\] \[\\x 520/\]\
Tappamajjeyyāti sakkaccakārī assa sātaccakārī aṭṭhitakārī anolīnavuttiko
anikkhittachando\
anikkhittadhuro appamatto kusalesu dhammesu; \'kadāhaṃ aparipūraṃ vā
sīlakkhandhaṃ\
paripūreyyaṃ, paripūraṃ vā sīlakkhandhaṃ tattha tattha paññāya
anuggaṇheyya\'nti; yo\
tattha chando ca vāyāmo ca ussāho ca ussoḷhī ca thāmo ca appaṭivāṇī ca
sati ca\
sampajaññañca, ātappaṃ padhānaṃ adhiṭṭhānaṃ anuyogo appamādo kusalesu
dhammesu;\
\'kadāhaṃ aparipūraṃ vā samādhikkhandhaṃ paññākkhandhaṃ
vimuttikkhandhaṃ\
vimuttiñāṇadassanakkhandhaṃ, kadāhaṃ apariññātaṃ vā dukkhaṃ
parijāneyyaṃ, appahīne\
vā kilese pajaheyyaṃ, abhāvitaṃ vā maggaṃ bhāveyyaṃ, asacchikataṃ
nirodhaṃ\
sacchikareyya\'nti yo tattha chando ca vāyāmo ca ussāho ca ussoḷhī ca
thāmo ca appaṭivāṇī\
ca sati ca sampajaññañca ātappaṃ padhānaṃ \[PTS Page 377\] \[\\q 377/\]
adhiṭṭhānaṃ\
anuyogo appamādo kusalesu dhammesūti - virame kukkuccā nappamajjeyya.\
Athāsanesu sayanesu appasaddesu bhikkhu vihareyyāti - \'athā\'ti
padasandhi padasaṃsaggo\
padapāripūrī akkharasamavāyo byañjanasiliṭṭhatā padānupubbatā nāmetaṃ
\'athā\'ti āsanaṃ\
vuccati yattha na sīdati mañco pīṭhaṃ bhisi taṭṭikā cammakhaṇḍo
tiṇasanthāro\
paṇṇasanthāro palālasanthāro; sayanaṃ vuccati senāsanaṃ vihāro aḍḍhayogo
pāsādo\
hammiyaṃ guhāti athāsanesu sayanesu.\
\
Appasaddesu bhikkhu vihareyyāti appasaddesu appanigghosesu vijanavātesu\
manussarāhaseyyakesu paṭisallānasāruppesu senāsanesu careyya vicareyya
vihareyya\
irīyeyya vatteyya pāleyya yapeyya yāpeyyāti - athāsanesu sayanesu
appasaddesu bhikkhu\
vihareyya.\
\
Tenāha bhagavā:\
\
\" Jhāyī na pādalolassa\
Virame kukkuccā nappamajjeyya,\
Athāsanesu sayanesu\
Appasaddesu bhikkhu vihareyyā\"ti.\
\
14 - 12\
Niddaṃ na bahulīkareyya\
Jāgariyaṃ bhajeyya ātāpī,\
Tandiṃ māyaṃ bhassaṃ khiḍḍaṃ\
Methunaṃ vippajahe savibhūsaṃ.\
\
Niddaṃ na bahulīkareyyāti rattindivaṃ cha koṭṭhāse karitvā pañca
koṭṭhāse paṭijaggeyya\
1 ekaṃ koṭṭhāsaṃ nipajjeyyāti - niddaṃ na bahulīkareyya.\
\
1. Jaheyya - sa.\
\[BJT Page 522\] \[\\x 522/\]\
Jāgariyaṃ bhajeyya ātāpīti - idha bhikkhu divasaṃ caṅkamena nisajjāya
āvaraṇīyehi\
dhammehi cittaṃ parisodheyya, rattiyā paṭhamaṃ yāmaṃ caṅkamena nisajjāya
āvaraṇīyehi\
dhammehi cittaṃ parisodheyya, rattiyā majjhimaṃ yāmaṃ \[PTS Page 387\]
\[\\q 387/\]\
dakkhiṇena passena sīhaseyyaṃ kappeyya pāde pādaṃ accādhāya sato
sampajāno\
uṭṭhānasaññaṃ manasikaritvā; rattiyā pacchimaṃ yāmaṃ paccuṭṭhāya
caṅkamena nisajjāya\
āvaraṇīyehi dhammehi cittaṃ parisodheyya. Jāgariyaṃ bhajeyyāti jāgariyaṃ
bhajeyya\
sambhajeyya seveyya niseveyya saṃseveyya paṭiseveyyāti \'jāgariyaṃ
bhajeyya. Ātāpīti\
ātappaṃ vuccati viriyaṃ. Yo cetasiko viriyārambho nikkamo parakkamo
uyyāmo vāyāmo\
ussāho ussoḷhī thāmo dhiti asithilaparakkamatā anikkhittachandatā
anikkhittadhuratā\
dhurasampaggāho viriyaṃ viriyindriyaṃ viriyabalaṃ sammāvāyāmo. \[A\]
iminā ātāpena upeto\
samupeto upagato1 samupagato upapanno 2 sampanno3 samannāgato so vuccati
ātāpīti -\
jāgariyaṃ bhajeyya ātāpī.\
\
Tandiṃ māyaṃ hassaṃ khiḍḍaṃ methunaṃ vippajahe savibhūsanti \'tandi\'nti
\'yā tandi\
tandiyanā tandimanakatā4 ālasyaṃ ālasyayanā ālasyāyitattaṃ, ayaṃ vuccati
tandi. Māyāti\
māyā vuccati vañcanikā cariyā. \'Idhekacco kāyena duccaritaṃ caritvā
vācāya - manasā\
duccaritaṃ caritvā tassa paṭicchādanahetu pāpikaṃ icchaṃ panidahati, mā
maṃ jaññāti\
icchati, mā maṃ jaññāti saṅkappeti, mā maṃ jaññāti vācaṃ bhāsati, mā maṃ
jaññāti kāyena\
parakkamati, yā evarūpā māyā māyāvitā accāsarā vañcanā nikati vikiraṇā
guhanā\
pariguhanā chādanā paṭicchādanā anuttānīkammaṃ anāvīkammaṃ vocchādanā
pāpakiriyā,\
ayaṃ vuccati māyā. \[B \'\]hassanti idhekacco ativelaṃ dantavidaṃsakaṃ
hasati. Vuttaṃ hetaṃ\
bhagavatā: \"komārakamidaṃ bhikkhave ariyassa \[PTS Page 379\] \[\\q
379/\] vinaye\
yadidaṃ ativelaṃ dantavidaṃsakaṃ hasita\"nti. \[C\] khiḍḍā kāyikā ca
khiḍḍā vācasikā ca\
khiḍḍā. Katamā kāyikā khiḍḍā? Hatthīhipi kīḷanti, assehipi kīḷanti,
rathehipi kīḷanti,\
dhanūhipi kīḷanti, aṭṭhapadepi5 kīḷanti, dasapadepi5 kiḷanti, ākāsepi6
kīḷanti,\
parihārapathepi kīḷanti, santikāyapi7 kīḷanti, khalikāyapi kīḷanti,
ghaṭikāyapi kīḷanti.\
1. Upāgato - pu. 2. Uppanno - sa 3. Samupapanno - sa. 4. Tandiyitattaṃ
manattaṃ - sīmu. 11\
5. Padehi - sīmu11. \[PTS\]. 6. Akāsehipi - sīmu11. \[PTS\]. 7.
Santikāyapi - sa.\
\[A.\] Dhammasaṅgaṇicittuppādakaṇḍa. \[B.\] Khuddakavatthuvibhaṅga.
\[C.\] Tikaṅguttara -\
sambodhivagga.\
\
\[BJT Page 524\] \[\\x 524/\]\
Salākahatthenapi kīḷanti, akkhenapi kīḷanti, paṅgavīrenapi1 kīḷanti,
vaṅkakenapi kīḷanti,\
mokkhacikāyapi kīḷanti, ciṅgulakenapi kīḷanti, pattāḷhakenapi kīḷanti,
rathakenapi kīḷanti,\
dhanukenapi kīḷanti akkharikāyapi kīḷanti, manesikāyapi kīḷanti,
yathāvajjenapi kīḷanti.\
Ayaṃ kāyikakhiḍḍā. Katamā vācasikā khiḍḍā? Mukhabherikaṃ mukhālambaraṃ\
mukhadeṇḍimakaṃ mukhavalimakaṃmukhabherulakaṃ2 mukhadaddarikaṃ nāṭakaṃ
lāsaṃ\
gītaṃ davakammaṃ. Ayaṃ vācasikā khiḍḍā.\
\
Methunadhammo nāma: yo so asaddhammo gāmadhammo vasaladhammo duṭṭhullo\
odakantiko rahasso dvayaṃdvayasamāpatti. Kiṃ kāraṇā vuccati
methunadhammo?\
Ubhinnaṃ rattānaṃ sārattānaṃ avassutānaṃ pariyuṭṭhitānaṃ
pariyādinnacittānaṃ ubhinnaṃ\
sadisānaṃ dhammoti taṃ kāraṇā vuccati methunadhammo; yathā ubho
kalahakārakā\
methunakāti vuccanti ubho bhaṇḍanakārakā - ubho bhassakārakā - ubho
adhikaraṇakārakā\
- ubho vivādakārā - ubho vādino - ubho sallāpakā methunakāti vuccanti,
\[PTS Page 380\] \[\\q\
380/\] evamevaṃ ubhinnaṃ rattānaṃ sārattānaṃ avassutānaṃ
pariyuṭṭhitānaṃ\
pariyādinnacittānaṃ ubhinnaṃ sadisānaṃ dhammoti taṃ kāraṇā vuccati
methunadhammo.\
\
Vibhūsāti dve vibhūsā: atthi agāriyassa vibhūsā; atthi pabbajitassa
vibhūsā. Katamā\
agāriyassa vibhūsā? Kesā ca massu ca mālā ca gandhā ca vilepanā ca
ābharaṇā ca\
piḷandhanā ca vatthañca sārasāṭanañca3 veṭhanañca ucchādanaṃ
parimaddanaṃ nahāpanaṃ\
sambāhanaṃ ādāsaṃ añjanaṃ mālāvilepanaṃ mukhacuṇṇakaṃ mukhalepaṃ
hatthabandhanaṃ\
sikhābandhanaṃ daṇḍanāliyaṃ khaggaṃ chattaṃ citrā upāhanā uṇhīsaṃ maṇiṃ
vāḷavījanī\
odātāni vatthāni dīghadasāni iti vā, ayaṃ agāriyassa vibhūsā katamā
pabbajitassa vibhūsā?\
Civaramaṇḍanā pattamaṇḍanā senāsāmaṇḍanā imassa vā pūtikāyassa bāhirānaṃ
vā\
parikkhārānaṃ maṇḍanā vibhūsanā keḷanā parikeḷanā gedhitatā4 gedhitattaṃ
capalatā\
cāpalyaṃ. Ayaṃ pabbajitassa vibhūsā.\
\
Tandiṃ māyaṃ bhassaṃ khiḍḍaṃ methunaṃ vippajahe savibhūsanti - tandiṃ ca
māyaṃ ca\
hassaṃḍa caḍaṃ ca methunadhammaṃ ca savibhūsaṃ saparivāraṃ
saparibhaṇḍaṃ\
saparikkhāraṃ pajaheyya vinodeyya byantīkareyya anabhāvaṃ gameyyāti -
tandiṃ māyaṃ\
hassaṃ khiḍḍaṃ methunaṃ vippajahe savibhūsaṃ.\
\
Tenāha bhagavā:\
\
\"Niddaṃ na bahulīkareyya\
Jāgariyaṃ bhajeyya ātāpī,\
Tandiṃ māyaṃ hassaṃ khiḍḍaṃ\
Methunaṃ vippajahe savibhūsa\"nti.\
\
1. Paṅkacīrenapi - sīmu. 11\[PTS\]. 2. Mukhabherilaṃ - syā. Sa 3.
Pasādanañca - \[PTS.\]\
Sayanāsanañca - sīmu. 11. Machasaṃ. Harāpanañca - manupa. Rasanañca - pu
4. Gadhitatā\
- sa.\
\
\[BJT Page 526\] \[\\x 526/\]\
14 - 13\
Āthabbaṇaṃ1 \[PTS Page 381\] \[\\q 381/\] supinaṃ lakkhaṇaṃ\
No vidahe athopi nakkhattaṃ.\
Virutañca gabbhakaraṇaṃ\
Tikicchaṃ māmako na seveyya.\
Āthabbaṇaṃ supinaṃ lakkhaṇaṃ no vidahe athopi nakkhattanti āthabbaṇikā
āthabbaṇaṃ\
payojenti nagare vā ruddhe saṅgāme vā paccupaṭṭhite parasenāya
paccatthikesu\
paccāmittesu ītiṃ uppādenti, upaddavaṃ uppādenti, rogaṃ uppādenti,
pajjarakaṃ karonti,\
sūlaṃ karonti, visūcikaṃ karonti, pakkhandikaṃ karonti. Evaṃ āthabbaṇikā
āthabbaṇaṃ\
payojenti.\
\
Supinapāṭhakā supinaṃ ādisanti: \' yo pubbanhasamayaṃ supinaṃ passati,
evaṃ vipāko hoti.\
Yo majjhantikasamayaṃ supinaṃ passati, evaṃ vipāko hoti. Yo
sāyanhasamayaṃ supinaṃ\
passati. Evaṃ vipāko hoti. Yo purime yāme - yo majjhime yāme - yo
pacchime yāme yo\
dakkhiṇena passena nipanno - yo vāmena passena nipanno yo uttānaṃ
nipanno - yo\
avakujjanipanno - yo candaṃ passati. Suriyaṃ passati, yo mahāsamuddaṃ
passati, yo sineruṃ\
pabbatarājānaṃ passati, yo hatthiṃ passati, yo assaṃ passati, yo rathaṃ
passati, yo pattiṃ\
passati, yo senābyūhaṃ passati, yo ārāmarāmaṇeyyakaṃ passati, yo
vanarāmaṇeyyakaṃ\
passati, yo bhūmirāmaṇeyyakaṃ passati, yo pokkharaṇīrāmaṇeyyakaṃ
passati, evaṃ vipāko\
hotī\'ti evaṃ supinapāṭhakā supinaṃ ādisanti.\
\
Lakkhaṇapāṭhakā lakkhaṇaṃ ādisanti\' \' maṇilakkhaṇaṃ daṇḍalakkhaṇaṃ
vatthalakkhaṇaṃ\
asilakkhaṇaṃ usulakkhaṇaṃ dhanulakkhaṇaṃ āvudhalakkhaṇaṃ itthilakkhaṇaṃ\
purisalakkhaṇaṃ kumārikālakkhaṇaṃ kumāralakkhaṇaṃ dāsīlakkhaṇaṃ
dāsalakkhaṇaṃ\
hatthilakkhaṇaṃ assalakkhaṇaṃ mahisalakkhaṇaṃ usabhalakkhaṇaṃ
goṇalakkhaṇaṃ\
ajalakkhaṇaṃ meṇḍalakkhaṇaṃ \[PTS Page 382\] \[\\q 382/\]
kukkuṭalakkhaṇaṃ\
vaṭṭalakkhaṇaṃ godhālakkhaṇaṃ kaṇṇikālakkhaṇaṃ kacachapalakkhaṇaṃ
migalakkhaṇaṃ\
iti vā\'ti evaṃ lakkhaṇapāṭhakā lakkhaṇaṃ ādisanti.\
\
Nakkhattapāṭhakā nakkhattaṃ ādisanti: \'aṭṭhavīsati nakkhattāni; iminā
nakkhattena\
gharappaveso kattabbo. Iminā nakkhattena makuṭaṃ bandhitabbaṃ. Iminā
nakkhattena\
vāreyyaṃ kāretabbaṃ. Iminā nakkhattena bijanīhāro kattabbo. Iminā
nakkhattena saṃvāso\
gantabbo\'ti evaṃ nakkhattapāṭhakā nakkhattaṃ ādisanti.\
\
Āthabbaṇaṃ supinaṃ lakkhaṇaṃ no vidahe athopi nakkhattanti āthabbaṇañca
supinañca\
lakkhaṇañca nakkhattañca no vidaheyya, na careyya na samācareyya na
samādāya vatteyya;\
athavā na gaṇheyya na dhāreyya, na upadhāreyya nappayojeyya - āthabbaṇaṃ
supinaṃ\
lakkhaṇaṃ no vidahe athopi nakkhattaṃ.\
\
1. Ātappanaṃ - manupa.\
\
\[BJT Page 528\] \[\\x 528/\]\
\
Virutañca gabbhakaraṇaṃ tikicchaṃ māmako na seveyyāti virutaṃ vuccati
migavākyaṃ. 1\
Migavākyapāṭhakā 2 migavākyaṃ ādisanti: sakuntānaṃ vā catuppadānaṃ vā
rutaṃ vassitaṃ\
jānanti; evaṃ migavākyapāṭhakā migavākyaṃ ādisanti. Gabbhakaraṇīyā
gabbhaṃ\
saṇṭhāpenti. Dvīhi kāraṇehi gabbho na saṇṭhāti: pāṇakehi vā vātakuppehi
vā. Pāṇakānaṃ\
vātakuppānaṃ vā paṭighātāya osadhaṃ dentīti evaṃ gabbhakaraṇīyā gabbhaṃ
saṇṭhāpenti.\
Tikicchāti pañca tikicchā: sālākiyaṃ sallakattiyaṃ kāyatikicchaṃ
bhūtiyaṃ komārabhaccaṃ3.\
Māmakoti buddhamāmako dhammamāmako saṅghamāmako; so vā bhagavantaṃ
māmayati,\
bhagavā vā taṃ puggalaṃ parigaṇhāti. Vuttaṃ \[PTS Page 383\] \[\\q
383/\] hetaṃ bhagavatā:\
\"ye te bhikkhave bhikkhū kuhā thaddhā lapā siṅgī unnaḷā asamāhitā, na
me te bhikkhave\
bhikkhū māmakā apagatā ca te bhikkhave bhikkhū imasmā dhammavinayā. Na
ca te\
bhikkhū imasmiṃ dhammavinaye vuddhiṃ virūḷhiṃ vepullaṃ āpajjanti. Ye ca
kho bhikkhave\
bhikkhū nikkuhā nillapā dhīrā atthaddhā susamāhitā, te kho me bhikkhave
bhikkhū\
māmakā. Anapagatā ca te bhikkhave bhikkhū imasmā dhammavinayā. Te ca
bhikkhū\
imasmiṃ dhammavinaye vuddhiṃ virūḷhiṃ vepullaṃ āpajjanti \[a.\]\
\
1. \" Kuhā thaddhā lapā siṅgī unnaḷā asamāhitā.\
Na te dhamme virūhanti sammāsambuddhadesite.\
\
2. Nikkuhā nillapā dhīrā atthaddhā susamāhitā.\
Te ve dhamme virūhanti sammāsambuddhadesite\"ti. \[A.\]\
\
Virutañca gabbhakaraṇaṃ tikicchaṃ māmako na seveyyāti virutañca
gabbhakaraṇañca\
tikicchañca māmako na seveyya, na niseveyya na saṃseveyya nappaṭiseveyya
na careyya na\
samācareyya na samādāya vatteyya, athavā na gaṇheyya na uggaṇheyya na
upadhāreyya\
na upalakkheyya na payojeyyāti - virutañca gabbhakaraṇaṃ tikicchaṃ
māmako na seveyya.\
\
Tenāha bhagavā:\
\
\"Āthabbaṇaṃ supinaṃ lakkhaṇaṃ\
No vidahe athopi nakkhattaṃ,\
Virutañca gabbhakaraṇaṃ\
Tikicchaṃ māmako na seveyyā\"ti.\
\
1. Migavākkaṃ - machasaṃ. Migacakkaṃ - syā. \[PTS.\] Migapakkha - sa. 2.
Migavākkapāṭhakā\
- machasaṃ. Migacakkapāṭhikā - \[PTS\]. 3. Komārakavejjaṃ - syā.\
\[A.\] Catukkaṅguttara - urulavelavagga.\
\
\[BJT Page 530\] \[\\x 530/\]\
\
14 - 14\
Nindāya \[PTS Page 384\] \[\\q 384/\] nappavedheyya\
Na unnameyya pasaṃsito bhikkhu,\
Lobhaṃ saha macchariyena\
Kodhaṃ pesuniyañca 1 panudeyya.\
\
Nindāya nappavedheyyāti - idhekacce bhikkhuṃ nindanti: jātiyā vā gottena
vā kolaputtiyena\
vā vaṇṇapokkharatāya vā dhanena vā ajjhenena vā kammāyatanena vā
sippāyatanena vā\
vijjāṭṭhānena vā8 sutena vā paṭibhānena vā aññataraññatarena vā
vatthunā. Atimānoti\
idhekacco paraṃ atimaññati jātiyā vā gottena vā kolaputtiyena vā
vaṇṇapokkharatāya vā\
dhanena vā ajjhenena vā kammāyatanena vā sippāyatanena vā vijjāṭṭhānena
vā8 sutena vā\
paṭibhānena vā aññataraññatarena vā vatthunā. Atimānoti idhekacco paraṃ
atimaññati jātiyā\
vā gottena vā aññataraññatarena vā vatthunā. Nindanti garahanti
upavadanti, nindito\
garahito upavadito nindāya garahāya upavādena akittiyā avaṇṇahārikāya na
vedheyya\
nappavedheyya na sampavedheyya na taseyya na uttaseyya na parittaseyya
na bhāyeyya na\
santāsaṃ āpajjeyya. Abhīru assa acchambhī anutrāsī apalāyī
pahīnabhayabheravo\
vigatalomahaṃso vihareyyāti nindāya nappavedheyya.\
\
Na unnameyya pasaṃsito bhikkhūti - idhekacce bhikkhuṃ pasaṃsanti: jātiyā
vā vā gottena vā\
kolaputtiyena vā vaṇṇapokkharatāya. Vā dhanena vā ajjhenena 7vā
kammāyatanena vā\
sippāyatanena vā vijjāṭṭhānena vā8 sutena vā paṭibhānena vā
aññataraññatarena vā\
vatthunā. Atimānoti idhekacco paraṃ atimaññati jātiyā vā gottena vā
kolaputtiyena vā\
vaṇṇapokkharatāya. Vā dhanena vā ajjhenena 7vā kammāyatanena vā
sippāyatanena vā\
vijjāṭṭhānena vā8 sutena vā paṭibhānena vā aññataraññatarena vā
vatthunā. Atimānoti\
idhekacco paraṃ atimaññati jātiyā vā gottena vā aññataraññatarena vā
vatthunā pasaṃsanti\
thomenti kittenti vaṇṇenti. Pasaṃsito thomito kittito vaṇṇito pasaṃsāya
thomanena kittiyā\
vaṇṇahārikāya unnatiṃ na kareyya, unnāmaṃ na kareyya, mānaṃ na kareyya,
thambhaṃ na\
kareyya, na tena mānaṃ janeyya, na tena thaddho assa patthaddho
paggahitasiroti - na\
unnameyya pasaṃsito bhikkhu.\
Lobhaṃ saha macchariyena kodhaṃ pesuniyañca 1 panudeyyāti lobhoti \" yo
lobho lubbhanā\
lubbhitattaṃ sārāgo sārajjanā sārajjitattaṃ abhijjhā lobho
akusalamūlaṃ;\"\[A\] macchariyanti\
pañca macchariyāni: āvāsamacchariyaṃ kulamacchariyaṃ lābhamacchariyaṃ\
vaṇṇamacchariyaṃ dhammamacchariyaṃ, yaṃ evarūpaṃ macchariyaṃ
maccharāyanā\
maccharāyitattaṃ vevicchaṃ kadariyaṃ kaṭukañcukatā aggahitattaṃ
cittassa, idaṃ vuccati\
macchariyaṃ. \[B\] api ca khandhamacchariyampi macchariyaṃ,
dhātumacchariyampi\
macchariyaṃ, āyatanamacchariyampi macchariyaṃ, gāho; idaṃ vuccati6
macchariyaṃ; kodhoti\
\"yo cittassa āghāto paṭighāto paṭighaṃ paṭivirodho kopo pakopo
sampakopo, doso padoso\
sampadoso cittassa byāpatti manopadoso, kodho kujjhanā kujjhitattaṃ,
doso dussanā\
dussitattaṃ, byāpatti byāpajjanā byāpajjitattaṃ, virodho paṭivirodho
\[PTS Page 385\] \[\\q 385/\]\
chaṇḍikkaṃ asuropo anattamanatā cittassa. \"\[B\]\
\
1.) Pesuneyyaṃ ca - sa, 2. Assuropo - sīmu 11.\
\[A.\] Dhammasaṅgaṇi cittuppādakaṇḍa. \[A.\] Dhammasaṅgaṇi
nikkhepakaṇḍa.\
\
\[BJT Page 532\] \[\\x 532/\]\
\
Pesuniyanti idhekacco pisunavāco hoti: ito sutvā amutra akkhātā imesaṃ
bhedāya, amutra\
vā sutvā imesaṃ akkhātā amusaṃ bhedāya. Iti samaggānaṃ vā bhettā
bhinnānaṃ vā\
anuppadātā vaggarāmo vaggarato vagganandī vaggakaraṇiṃ vācaṃ bhāsitā
hoti. Iti vuccati\
pesuññaṃ. Api ca dvīhi kāraṇehi pesuññaṃ upasaṃharati: piyakamyatāya vā\
bhedādhippāyena vā. Kathaṃ piyakamyatāya pesuññaṃ upasaṃharati? \'Imassa
piyo\
bhavissāmi, manāpo bhavissāmi, vissāsiko bhavissāmi, abbhantariko
bhavissāmi, suhadayo\
bhavissāmī\'ti evaṃ piyakamyatāya pesuññaṃ upasaṃharati. Kathaṃ
bhedādhippāyena\
pesuññaṃ upasaṃharati? \'Kathaṃ ime nānā assu, vaggā assu, dvidhā assu,
dvejjhā assu, dve\
pakkhā assu, bhijjeyyuṃ na samāgaccheyyuṃ, dukkhaṃ na phāsu
vihareyyu\'nti evaṃ\
bhedādhippāyena pesuññaṃ upasaṃharati. Lobhaṃ saha macchariyena kodhaṃ
pesuniyañca\
panudeyyāti lobhañca macchariyañca kodhañca pesuññañca nudeyya panudeyya
pajaheyya\
vinodeyya byantīkareyya anabhāvaṃ gameyyāti - lobhaṃ saha macchariyena
kodhaṃ\
pesuniyañca panudeyya.\
\
Tenāha bhagavā:\
\
\"Nindāya nappavedheyya\
Na unnameyya pasaṃsito bhikkhu,\
Lobhaṃ saha macchariyena\
Kodhaṃ pesuniyañca panudeyyā\"ti.\
\
14 - 15\
Kayavikkaye na tiṭṭheyya\
Upavādaṃ bhikkhu na kareyya kuhiñci,\
Gāme ca nābhisajjeyya\
Lābhakamyā janaṃ na lapayeyya.\
\
Kayavikkaye \[PTS Page 386\] \[\\q 386/\] na tiṭṭheyyāti - ye
kayavikkayā vinaye\
paṭikkhittā, na te imasmiṃ atthe adhippetā. Kathaṃ kayavikkaye tiṭṭhati?
Pañcannaṃ\
saddhiṃ pattaṃ vā cīvaraṃ vā aññaṃ vā kañci parikkhāraṃ vañcaniyaṃ vā
karonto udayaṃ\
vā patthayanto parivatteti, evaṃ kayavikkaye tiṭṭhati, kathaṃ
kayavikkaye na tiṭṭhati?\
Pañcannaṃ saddhiṃ pattaṃ vā cīvaraṃ vā aññaṃ vā kañci parikkhāraṃ na
vañcaniyaṃ vā\
karonto na udayaṃ vā patthayanto parivatteti. Evaṃ kayavikkaye na
tiṭṭhati. Kayavikkaye\
na tiṭṭheyyāti kayavikkaye na tiṭṭheyya, na santiṭṭheyya, kayavikkayaṃ
pajaheyya,\
vinodeyya, byantīkareyya, anabhāvaṃ gameyya, kayavikkayā ārato assa
virato paṭivirato\
nikkhanto nissaṭo vippamutto visaññutto vimariyādīkatena cetasā
vihareyyāti - kayavikkaye\
na tiṭṭheyya.\
\
\[BJT Page 534\] \[\\x 534/\]\
Upavādaṃ bhikkhu na kareyya kuhiñcīti - katame upavādakarā kilesā?
Santeke\
samaṇabrāhmaṇā iddhimanto dibbacakkhukā paracittaviduno, te dūratopi
passanti,\
āsannāpi na dissanti, cetasāpi cittaṃ pajānanti. Devatāpi kho santi
iddhimantiniyo\
dibbacakkhukā paracittaviduniyo. Tā dūratopi passanti, āsannāpi na
dissanti, cetasāpi cittaṃ\
pajānanti. Te oḷārikehi vā kilesehi majjhimehi vā kilesehi sukhumehi vā
kilesehi\
upavadeyyuṃ. Katame oḷārikā kilesā? Kāyaduccaritaṃ vacīduccaritaṃ
manoduccaritaṃ. Ime\
vuccanti oḷārikā kilesā. Katame majjhimā kilesā? Kāmavitakko
vyāpādavitakko\
vihiṃsāvitakko. Ime vuccanti majjhimā kilesā. Katame sukhumā kilesā?
Ñātivitakko\
janapadavitakko amaravitakko parānuddayatāpaṭisaññutto vitakko\
lābhasakkārasilokapaṭisaññutto vitakko anavaññattipaṭisaññutto vitakko.
Ime vuccanti\
sukhumā kilesā. Tehi oḷārikehi vā kilesehi majjhimehi vā kilesehi
sukhumehi vā kilesehi na\
upavadeyya, upavādaṃ na kareyya, upavādakare kilese na kareyya, na
janeyya, na\
sañjaneyya, na nibbatteyya nābhinibbatteyya. Upavādakare kilese
pajaheyya vinodeyya \[PTS\
Page 387\] \[\\q 387/\] byantīkareyya anabhāvaṃ gameyya. Upavādakarehi
kilesehi ārato\
assa virato paṭivirato nikkhanto nissaṭo vippamutto visaññutto
vimariyādīkatena cetasā\
vihareyya. Kuhiñcīti kuhiñci kimhici katthaci ajjhattaṃ vā bahiddhā vā
ajjhattabahiddhā vāti\
\'upavādaṃ bhikkhu na kareyya kuhiñci\'\
\
Game ca nābhisajjeyyāti - kathaṃ game sajjati? Idha bhikkhu gāme gihīhi
saṃsaṭṭho viharati\
sahanandī sahasokī sukhitesu sukhito dukkhitesu dukkhito. Uppannesu
kiccakaraṇīyesu\
attanā voyogaṃ āpajjati. Evampi gāme sajjati. Athavā bhikkhu
pubbanhasamayaṃ nivāsetvā\
pattacīvaramādāya gāmaṃ vā nigamaṃ vā piṇḍāya pavisati arakkhiteneva
kāyena\
arakkhitāya vācāya arakkhitena cittena anupaṭṭhitāya satiyā asaṃvutehi
indriyehi. So tatra\
tatra sajjati. Tatra tatra gaṇhāti. Tatra tatra bajjhati. Tatra tatra
anayabyasanaṃ āpajjati.\
Evampi gāme sajjati.\
\
\[BJT Page 536\] \[\\x 536/\]\
\
Kathaṃ gāme na sajjati? Idha bhikkhu gāme gihīhi asaṃsaṭṭho viharati: na
sahanandī na\
sahasokī na sukhitesu sukhito, na dukkhitesu dukkhito. Uppannesu
kiccakaraṇīyesu na\
attanā voyogaṃ āpajjati. Evampi gāme na sajjati. Athavā bhikkhu
pubbanhasamayaṃ\
nivāsetvā pattacīvaramādāya gāmaṃ vā nigamaṃ vā piṇḍāya pavisati
rakkhiteneva kāyena\
rakkhitāya vācāya rakkhitena cittena upaṭṭhitāya satiyā saṃvutehi
indriyehi. So tatra tatra\
na sajjati. Tatra tatra na gaṇhāti. Tatra tatra na bajjhati. Tatra tatra
na anayabyasanaṃ\
āpajjati evampi gāme na sajjati, gāme ca nābhisajjeyyāti gāme na
sajjeyya na gaṇheyya na\
bajjheyya na palibajjheyya. Agiddho assa agathito1 amucchito
anajjhopanno vītagedho\
vigatagedho vantagedho muttagedho pahīnagedho paṭinissaṭṭhagedho
nicchāto nibbuto\
sītibhūto sukhapaṭisaṃvedī brahmabhūtena attanā vihareyyāti - gāme ca
nābhisajjeyya.\
\
Lābhakamyā janaṃ na lapayeyyāti - katamā lapanā?
Lābhasakkārasilokasannissitassa \[PTS\
Page 388\] \[\\q 388/\] pāpicchassa icchāpakatassa āmisacakkhukassa\
lokadhammagarukassa yā paresaṃ ālapanā lapanā sallapanā ullapanā
samullapanā unnahanā\
samunnahanā ukkācanā samukkācanā anuppiyabhāṇīti cāṭukamyatā
muggasupyatā2\
pāribhaṭṭatā parapiṭṭhimaṃsikatā, yā tattha saṇhavācatā sakhilavācatā
sithilavācatā\
apharusavācatā, ayaṃ vuccati lapanā, api ca dvīhi kāraṇehi janaṃ lapati:
attānaṃ vā nīcaṃ\
ṭhapento paraṃ uccaṃ ṭhapentā janaṃ lapati. Attānaṃ vā uccaṃ ṭhapento
paraṃ nīcaṃ\
ṭhapento janaṃ lapati. Kathaṃ attānaṃ nīcaṃ ṭhapento paraṃ uccaṃ
ṭhapento janaṃ lapati?\
\'Tumhe me bahūpakārā, ahaṃ tumhe nissāya labhāmi\
vīvarapiṇḍapātasenāsanagilānapaccayabhesajjaparikkhāraṃ. Ye pime aññe
dātuṃ vā kātuṃ\
vā maññanti, tumhe nissāya tumhe sampassantā. Yampi me purāṇaṃ
mātāpettikaṃ\
nāmadheyaṃ, tampi me antarahitaṃ. Tumhehi ahaṃ ñāyāmi asukassa kulupako
asukāya\
kulūpako\'ti. Evaṃ attānaṃ nīcaṃ ṭhapento paraṃ uccaṃ ṭhapento janaṃ
lapati. Kathaṃ\
attānaṃ uccaṃ ṭhapento paraṃ nīcaṃ ṭhapento janaṃ lapati? \'Ahaṃ
tumhākaṃ bahūpakāro,\
tumhe maṃ āgamma buddhaṃ saraṇaṃ gatā, dhammaṃ saraṇaṃ gatā, saṅghaṃ
saraṇaṃ gatā,\
pāṇātipātā paṭiviratā, adinnādānā paṭiviratā, kāmesu micchācārā
paṭiviratā, musāvādā\
paṭiviratā, surāmerayamajjapamādaṭṭhānā paṭiviratā. Ahaṃ tumhākaṃ
uddesaṃ demi.\
Paripucchaṃ demi.\
1. Agadhito - sīmu11. Machasaṃ. 2. Muggasuppatā - sīmu11. Muggasupatā -
\[PTS.\]\
\
\[BJT Page 538\] \[\\x 538/\]\
Uposathaṃ ācikkhāmi. Navakammaṃ adhiṭṭhāmi. Atha ca pana tumhe maṃ
ujjhitvā aññe\
sakkarotha garukarotha mānetha pūjethā\'ti evampi attānaṃ uccaṃ ṭhapento
paraṃ nīcaṃ\
ṭhapento \[PTS Page 389\] \[\\q 389/\] janaṃ lapati. Lābhakamyā janaṃ na
lapayeyyāti\
lābhahetu labhe paccayā labhe kāraṇā lābhābhinibbattiyā lābhaṃ
paripācento janaṃ na\
lapeyya lapanaṃ pajaheyya, vinodeyya byantīkareyya anabhāvaṃ gameyya,
lapanā ārato\
assa virato paṭivirato nikkhanto nissaṭo vippamutto visaññutto.
Vimariyādīkatena cetasā\
vihareyyāti - lābhakamyā janaṃ na lapayeyya.\
\
Tenāha bhagavā;\
\
\" Kayavikkaye na tiṭṭheyya\
Upavādaṃ bhikkhu na kareyya kuhiñci,\
Game ca nābhisajjeyya\
Lābhakamyā janaṃ na lapayeyyā\"ti.\
\
14 - 16\
Na ca katthiko siyā bhikkhu\
Na ca vācaṃ payuttaṃ 1 bhāseyya,\
Pāgabbhiyaṃ na sikkheyya\
Kathaṃ viggāhikaṃ na kathayeyya.\
\
Na ca katthiko siyā bhikkhūti - idhekacco katthī hoti vikatthī. So
katthati vikatthī \"\
ahamasmi sīlasampanno\'ti vā, vatasampanno\'ti vā, sīlabbatasampanno\'ti
vā, jātiyā vā\
gottena vā kolaputtiyena vā vaṇṇapokkharatāya vā dhanena vā ajjhenena
vā\
kammāyatanena vā sippāyatanena vā vijjāṭṭhānena vā sutena vā paṭibhānena
vā\
aññataraññatarena vā vatthunā, uccā kulā pabbajitoti vā mahābhogakulā
pabbajitoti vā\
uḷārabhogakulā pabbajitoti vā, suttantikoti vā vinayadharoti vā
dhammakathikoti vā\
āraññikoti vā piṇḍapātikoti vā, paṃsukūlikoti vā, tecīvarikoti vā,
sapadānacārikoti vā\
khalupacchābhattikoti vā, nesajjikoti vā, yathāsanthatikoti vā,
paṭhamassa jhānassa lābhīti\
vā, dutiyassa jhānassa lābhīti vā, tatiyassa jhānassa lābhīti vā,
catutthassa jhānassa lābhīti\
vā, ākāsānañcāyatanasamāpattiyā lābhīti vā, viññāṇañcāyatanasamāpattiyā
lābhīti vā,\
ākiñcaññāyatanasamāpattiyā lābhīti vā, nevasaññānāsaññāyatanasamāpattiyā
lābhīti vā\
katthati vikatthati. Evaṃ na kattheyya na vikattheyya, katthanaṃ
pajaheyya vinodeyya\
byantīkareyya anabhāvaṃ gameyya. Katthanā ārato assa virato paṭivirato
nikkhanto nissaṭo\
vippamutto visaññutto, vimariyādīkatena cetasā vihareyyāti - na ca
katthiko siyā bhikkhu.\
\
1. Saṃyuttaṃ - sa payutaṃ - su.\
\
\[BJT Page 540\] \[\\x 540/\]\
\
Na ca vācaṃ payuttaṃ bhāseyyāti - katamā payuttavācā? Idhekacco \[PTS
Page 390\] \[\\q 390/\]\
cīvarapayuttaṃ vācaṃ bhāsati, piṇḍapātapayuttaṃ vācaṃ bhāsati,
senāsanapayuttaṃ vācaṃ\
bhāsati, gilānapaccayabhesajjaparikkhārapayuttaṃ vācaṃ bhāsati. Ayampi
vuccati\
payuttavācā. Atha vā cīvarahetu piṇḍapātahetu senāsanahetu\
gilānapaccayabhesajjaparikkhārahetu saccampi bhaṇati, musāpi bhaṇati,
pisunampi bhaṇati,\
apisunampi bhaṇati, pharusampi bhaṇati, apharusampi bhaṇati,
samphappalāpampi\
bhaṇati, asamphappalāpampi bhaṇati, mantāpi vācaṃ bhāsati. Ayampi
vuccati payuttavācā.\
Athavā, pasannacitto paresaṃ dhammaṃ deseti: \'aho, vata me dhammaṃ
suṇeyyuṃ, sutvā ca\
dhamme pasīdeyyuṃ, pasannā ca me pasannākāraṃ kareyyu\'nti. Ayampi
vuccati\
payuttavācā. Na ca vācaṃ payuttaṃ bhāseyyāti - antamaso dhammadesanaṃ
vācaṃ upādāya\
payuttavācaṃ na bhāseyya, na katheyya, na bhaṇeyya, na dīpayeyya, na
vohareyya,\
payuttaṃ vācaṃ pajaheyya, vinodeyya, byantīkareyya, anabhāvaṃ gameyya,
payuttavācāya\
ārato assa virato paṭivirato nikkhanto nissaṭo vippamutto visaññutto
vimariyādīkatena\
cetasā vihareyyāti - na ca vācaṃ payuttaṃ bhāseyya.\
\
Pāgabbhiyaṃ na sikkheyyāti - \'pāgabbhiya\'nti tīṇi pāgabbhiyāni:
kāyikaṃ pāgabbhiyaṃ,\
vācasikaṃ pāgabbhiyaṃ, cetasikaṃ pāgabbhiyaṃ. Katamaṃ kāyikaṃ
pāgabbhiyaṃ? Idhekacco\
saṅghagatopi kāyikaṃ pāgabbhiyaṃ dasseti, gaṇagatopi kāyikaṃ pāgabbhiyaṃ
dasseti,\
bhojanasālāyapi kāyikaṃ pāgabbhiyaṃ dasseti, jantāghare pi kāyikaṃ
pāgabbhiyaṃ dasseti,\
udakatitthe pi kāyikaṃ pāgabbhiyaṃ dasseti, antaragharaṃ pavisantopi
kāyikaṃ pāgabbhiyaṃ\
dasseti, antaragharaṃ paviṭṭhopi kāyikaṃ pāgabbhiyaṃ dasseti.\
\
Kathaṃ saṅghagato kāyikaṃ pāgabbhiyaṃ dasseti? Idhekacco saṅghagato
acittikārakato there\
bhikkhū ghaṭṭayantopi tiṭṭhati, ghaṭṭayantopi nisīdati, puratopi
tiṭṭhati, puratopi nisīdati,\
uccepi āsane nisīdati, sasīsaṃ pārupitvāpi nisīdati, \[PTS Page 391\]
\[\\q 391/\] ṭhitakopi\
bhaṇati, bāhāvikkhepakopi bhaṇati. Evaṃ saṅghagato kāyikaṃ pāgabbhiyaṃ
dasseti.\
\
Kathaṃ gaṇagato kāyikaṃ pāgabbhiyaṃ dasseti? Idhekacco gaṇagato
acittikārakato therānaṃ\
bhikkhūnaṃ anupāhanānaṃ caṅkamantānaṃ saupāhano caṅkamati, nīce caṅkame\
caṅkamantānaṃ ucce caṅkame caṅkamati, chamāya caṅkamantānaṃ caṅkame
caṅkamati,\
ghaṭṭayantopi tiṭṭhati, ghaṭṭayantopi nisīdati, puratopi tiṭṭhati.
Puratopi nisīdati, uccepi\
āsane nisīdati. Sasīsaṃ pārupitvāpi nisīdati. hitakopi bhaṇati.
Bāhāvikkhepakopi bhaṇati.\
Evaṃ gaṇagato kāyikaṃ pāgabbhiyaṃ dasseti.\
\
\
\[BJT Page 542\] \[\\x 542/\]\
\
Kathaṃ bhojanasālāya kāyikaṃ pāgabbhiyaṃ dasseti? Idhekacco
bhojanasālāya acittīkārakato\
there bhikkhū anupakhajja nisīdati, navepi bhikkhū āsanena paṭibāhati,
ghaṭṭayantopi\
tiṭṭhati, ghaṭṭayantopi nisīdati, puratopi tiṭṭhati, puratopi nisīdati,
uccepi āsane nisīdati,\
sasīsaṃ pārupitvāpi nisīdati, ṭhitakopi bhaṇati, bāhāvikkhepakopi
bhaṇati. Evaṃ\
bhojanasālāya kāyikaṃ pāgabbhiyaṃ dasseti.\
\
Kathaṃ jantāghare kāyikaṃ pāgabbhiyaṃ dasseti? Idhekacco jantāghare
acittīkārakato there\
bhikkhū ghaṭṭayantopi tiṭṭhati, ghaṭṭayantopi nisīdati, puratopi
tiṭṭhati, puratopi nisīdati,\
uccepi āsane nisīdati, anāpucchāpi kaṭṭhaṃ pakkhipati, anāpucchāpi
dvāraṃ pidahati. Evaṃ\
jantāghare kāyikaṃ pāgabbhiyaṃ dasseti.\
\
Kathaṃ udakatitthe kāyikaṃ pāgabbhiyaṃ dasseti? Idhekacco udakatitthe
acittikārakato there\
bhikkhū ghaṭṭayantopi otarati, puratopi otarati, ghaṭṭayantopinahāyati1
puratopi nahāyati,\
uparitopi nahāyati, ghaṭṭayantopi uttarati, puratopi uttarati, uparipi
uttarati. Evaṃ\
udakatitthe kāyikaṃ pāgabbhiyaṃ dasseti.\
\
Kathaṃ antaragharaṃ pavisanto kāyikaṃ pāgabbhiyaṃ dasseti? Idhekacco
antaragharaṃ\
pavisanto acittīkārakato there bhikkhū ghaṭṭayantopi gacchati, puratopi
gacchati.\
Vokkammapi therānaṃ bhikkhūnaṃ purato purato gacchati. \[PTS Page 392\]
\[\\q 392/\]\
evaṃ antaragharaṃ pavisanto kāyikaṃ pāgabbhiyaṃ dasseti.\
\
Kathaṃ antaragharaṃ paviṭṭho kāyikaṃ pāgabbhiyaṃ dasseti? Idhekacco
antaragharaṃ\
paviṭṭho \' na pavisatha2 bhante\'ti vuccamāno pavisati. \' Na tiṭṭhatha
bhante\'ti vuccamāno\
tiṭṭhati. \' Na nisīdatha bhante\'ti vuccamāno nisīdati. Anokāsampi
pavisati,\
anokāsepi3tiṭṭhati, anokāsepi nisīdati. Yānipi tāni honti kulānaṃ
ovarakāni gūḷhāni ca\
paṭicchannāni ca yattha kulitthiyo kuladhītaro4 kulasuṇhāyo kulakumāriyo
nisīdanti,\
tatthapi sahasā pavisati. Kumārakassapi sīsaṃ5 parāmasati. Evaṃ
antaragharaṃ paviṭṭho\
kāyikaṃ pāgabbhiyaṃ dasseti. Idaṃ kāyikaṃ pāgabbhiyaṃ.\
\
Katamaṃ vācasikaṃ pāgabbhiyaṃ? Idhekacco saṅghagatopi vācasikaṃ
pāgabbhiyaṃ dasseti,\
gaṇagatopi vācasikaṃ pāgabbhiyaṃ dasseti, antaragharaṃ paviṭṭhopi
vācasikaṃ pāgabbhiyaṃ\
dasseti.\
\
1. Nhāyati - machasaṃ \[PTS\]. 2. Pavisa - machasaṃ. Sīmu11 \[PTS\]. 3.
Anokāsampi -\
saumu11. 4. Kuladhītāyo - sīmū11. 5. Kumārakassa sīsampi - machasaṃ.
Sīmu11.\
\
\[BJT Page 544\] \[\\x 544/\]\
Kathaṃ saṅghagato vācasikaṃ pāgabbhiyaṃ dasseti? Idhekacco saṅghagato
acittīkārakato\
there bhikkhū anāpucchā vā anajjhiṭṭho vā ārāmagatānaṃ bhikkhūnaṃ
dhammaṃ bhaṇati.\
Pañhaṃ vissajjeti. Pātimokkhaṃ uddisati. hitakopi bhaṇati,
bāhāvikkhepakopi bhaṇati.\
Evaṃ saṅghagato vācasikaṃ pāgabbhiyaṃ dasseti.\
\
Kathaṃ gaṇagato vācasikaṃ pāgabbhiyaṃ dasseti? Idhekacco gaṇagato
acittikārakato there\
bhikkhū anāpucchā vā anajjhiṭṭho vā ārāmagatānaṃ bhikkhūnaṃ dhammaṃ
bhaṇati. Pañhaṃ\
vissajjeti. hitakopi bhaṇati. Bāhāvikkhepakopi bhaṇati. Ārāmagatānaṃ
bhikkhunīnaṃ\
upāsakānaṃ upāsikānaṃ dhammaṃ bhaṇati. Pañhaṃ vissajjeti. hitakopi
bhaṇati.\
Bāhāvikkhepakopi bhaṇati. Evaṃ gaṇagato vācasikaṃ pāgabbhiyaṃ dasseti.\
\
Kathaṃ antaragharaṃ paviṭṭho vācasikaṃ pāgabbhiyaṃ dasseti? Idhekacco
antaragharaṃ\
paviṭṭho itthiṃ vā kumāriṃ vā evamāha: itthannāme, itthaṃgotte. Kiṃ
atthi? Yāgu atthi?\
Bhattaṃ atthi? Khādanīyaṃ atthi? Kiṃ pivissāma? Kiṃ bhuñjissāma? \[PTS
Page 393\] \[\\q\
393/\] kiṃ khādissāma? Kiṃ vā atthi kiṃ vā me dassathāti vippalapati.
Evaṃ antaragharaṃ\
paviṭṭho vācasikaṃ pāgabbhiyaṃ dasseti idaṃ vācasikaṃ pāgabbhiyaṃ.\
\
Katamaṃ cetasikaṃ pāgabbhiyaṃ? Idhekacco na uccākulā pabbajito samāno
uccākulā\
pabbajitena saddhiṃ sadisaṃ attānaṃ karoti cittena, na mahābhogakulā
pabbajito samāno\
mahābhogakulā pabbajitena saddhiṃ sadisaṃ attānaṃ karoti cittena, na
uḷārabhogakulā\
pabbajito samāno uḷārabhogakulā pabbajitena saddhiṃ sadisaṃ attānaṃ
karoti cittena. Na\
suttantiko samāno suttantikena saddhiṃ sadisaṃ attānaṃ karoti cittena.
Na suttantiko samāno\
suttantikena saddhiṃ sadisaṃ attānaṃ karoti cittena, na vinayadharo
samāno, na\
dhammakathiko samāno, na khalupacchābhattiko samāno, na nesajjiko
samāno, na\
yathāsanthatikaṅgo samāno yathāsanthatikena saddhiṃ sadisaṃ attānaṃ
karoti cittena. Na\
paṭhamassa jhānassa lābhī samāno paṭhamassa jhānassa lābhinā saddhiṃ
sadisaṃ attānaṃ\
karoti cittena. Na dutiyassa jhānassa - na tatiyassa jhānassa - na
catutthassa jhānassa lābhī\
samāno na ākāsānañcāyatanasamāpattiyā lābhī samāno - na
viññāṇañcāyatanasamāpattiyā\
- na ākiñcaññāyatanasamāpattiyā - na nevasaññānāsaññāyatanasamāpattiyā
lābhī samāno\
nevasaññānāsaññāyatanasamāpattiyā lābhinā saddhiṃ sadisaṃ attānaṃ karoti
cittena. Idaṃ\
cetasikaṃ pāgabbhiyaṃ.\
\
\[BJT Page 546\] \[\\x 546/\]\
\
Pāgabbhiyaṃ na sikkheyyāti - pāgabbhiyaṃ na sikkheyya na careyya na
ācareyya na\
samācareyya na samādāya vatteyya, pāgabbhiyaṃ pajaheyya vinodeyya
byantīkareyya\
anabhāvaṃ gameyya, pāgabbhiyā ārato assa virato paṭivirato nikkhanto
nissaṭo vippamutto\
visaññutto vimariyādīkatena cetasā vihareyyāti - pāgabbhiyaṃ na
sikkheyya.\
\
Kathaṃ \[PTS Page 394\] \[\\q 394/\] viggāhikaṃ na kathayeyyāti - katamā
viggāhikā kathā?\
Idhekacco evarūpiṃ kathaṃ kattā hoti: na tvaṃ imaṃ dhammavinayaṃ
ājānāsi, ahaṃ imaṃ\
dhammavinayaṃ ājānāmi. Kiṃ tvaṃ imaṃ dhammavinayaṃ ājānissasi?
Micchāpaṭipanno\
tvamasi. Ahamasmi sammāpaṭipanno. Sahitamme, asahitante. Pure vacanīyaṃ
pacchā avaca.\
Pacchāvacanīyaṃ pure avaca. Āciṇṇante1 viparāvattaṃ. Āropito te vādo.
Niggahītosi. Cara\
vādappamokkhaya. Nibbeṭhehi sace pahosī\'ti. Vuttaṃ hetaṃ bhagavatā:
\"viggāhikāya kho\
moggallāna kathāya sati kathābāhullaṃ paṭikaṅkhaṃ, kathābāhulle sati
uddhaccaṃ,\
uddhatassa asaṃvaro, asaṃvutassa ārā cittaṃ samādhimhā\"ti, \[a\]\
\
Kathaṃ viggāhikaṃ na kathayeyyāti viggāhikaṃ kathaṃ na katheyya na
bhaṇeyya na\
dīpeyya na vohareyya; viggāhikaṃ kathaṃ pajaheyya vinodeyya
byantīkareyya anabhāvaṃ\
gameyya; viggāhikakathāya ārato assa virato paṭivirato nikkhanto nissaṭo
vippamutto\
visaññutto vimariyādīkatena cetasā vihareyyāti - kathaṃ viggāhikaṃ na
kathayeyya.\
\
Tenāha bhagavā:\
\"Na ca katthiko siyā bhikkhu\
Na ca vācaṃ payuttaṃ bhāseyya,\
Pāgabbhiyaṃ na sikkheyya\
Kathaṃ viggāhikaṃ na kathayeyyā\"ti.\
\
14 - 17\
\
Mosavajje na niyyetha\
Sampajāno saṭhāni na kayirā,\
Atha jīvitena paññāya\
Sīlabbatena nāññamatimaññe.\
\
Mosavajje na niyyethāti - mosavajjaṃ vuccati musāvādo; idhekacco
sabhāgato vā parisagato\
vā mosavajjaṃ pagāhatīti mosavajjaṃ vuccati musāvādo. Idhekacco
sabhaggato vā\
parisaggato vā ñātimajjhagato vā pūgamajjhagato vā rājakulamajjhagato vā
abhinīto\
sakkhipuṭṭho \" ehambho purisa, yaṃ jānāsi, taṃ vadehī\"ti. So ajānaṃ vā
āha: \'jānāmī\'ti.\
Jānaṃ vā āha: \'na jānāmī\'ti. Apassaṃ vā āha: \'passāmī\'ti. Passaṃ vā
āha: \'na passāmī\'ti. Iti\
attahetu vā parahetu vā dhanahetu vā āmisakiñcikkhahetu vā sampajānamusā
bhāsati. \[A\]\
idaṃ vuccati mosavajjaṃ. Api ca tihākārehi musāvādo hoti: pubbevassa
hoti \'musā\
bhaṇissa\'nti. Bhaṇantassa hoti \'musā bhaṇāmī\'ti. Bhaṇitassa hoti
\'musā mayā bhaṇita\'nti.\
Imehi tīhākārehi musāvādo hoti. Api ca, catuhākārehi musāvādo hoti:
pubbevassa hoti\
\'musā bhaṇissa\'nti. Bhaṇantassa hoti \'musā bhaṇāmī\'ti. Bhaṇitassa
hoti \'musā mayā\
bhaṇita\'nti. Vinidhāya diṭṭhiṃ. Imehi catuhākārehi musāvādo hoti.
Apica, pañcahākārehi -\
chahākārehi - sattahākārehi - aṭṭhahākārehi musāvādo hoti: pubbevassa
hoti \'musā\
bhaṇissa\'nti. Bhaṇantassa hoti \'musā bhaṇāmī\'ti. Bhaṇitassa hoti
\'musā mayā \[PTS Page\
395\] \[\\q 395/\] bhaṇantassa. Vinidhāya diṭṭhiṃ, vinidhāya khantiṃ,
vinidhāya ruciṃ,\
vinidhāya saññaṃ, vinidhāya bhāvaṃ. Imehi aṭṭhahākārehi musāvādo hoti.\
\
\[A.\] Sattakaṅguttara - avyākatavagga \[b.\] Majjhimanikāya -
sāleyyasutta, tikaṅguttara\
puggalavagga\
\[BJT Page 548\] \[\\x 548/\]\
\
Mosavajje na niyyethāti - mosavajjena yāyeyya na niyyāyeyya na vuyheyya
na saṃhareyya,\
mosavajjaṃ pajaheyya vinodeyya byantīkareyya anabhāvaṃ gameyya;
mosavajjā ārato assa\
virato paṭivirato nikkhanto nissaṭo vippamutto visaññutto
vimariyādīkatena cetasā\
vihareyyāti - mosavajje na niyyetha.\
\
Sampajāno saṭhāni na kayirāti - katamaṃ sāṭheyyaṃ? Idhekacco saṭho hoti
parisaṭho. Yaṃ\
tattha saṭhaṃ saṭhatā sāṭheyyaṃ kakkharatā kakkhariyaṃ parikkattatā
pārikkhattiyaṃ, idaṃ\
vuccati sāṭheyyaṃ. \[A\]\
\
Sampajāno saṭhāni na kayirāti - sampajāno hutvā sāṭheyyaṃ na kareyya na
janeyya na\
sañjaneyya na nibbatteyya nābhinibbatteyya, sāṭheyyaṃ pajaheyya
vinodeyya byantīkareyya\
anabhāvaṃ gameyya; sāṭheyyā ārato assa virato paṭivirato nikkhanto
nissaṭo vippamutto\
visaññutto vimariyādīkatena cetasā vihareyyāti - sampajāno saṭhāni na
kayirā.\
\
Atha jīvitena paññāya sīlabbatena nāññamatimaññeti - \'athā\'ti
padasandhi padasaṃsaggo\
padapāripūrī akkharasamavāyo byañjanasiliṭṭhatā padānupubbatā etaṃ
athāti; idhekacco\
lūkhajīvikaṃ jīvanto paraṃ paṇītajīvikaṃ jīvantaṃ atimaññati: kiṃ
panāyaṃ bahulājīvo\
sabbaṃ sambhakkheti, seyyathīdaṃ: mūlabījaṃ khandhabījaṃ eebijaṃ1
aggabījaṃ\
bījabījameva pañcamaṃ, asanivicakkaṃ2 dantakuṭaṃ samaṇappavādenāti3. So
tāya\
lūkhajīvikāya paraṃ paṇītajīvikaṃ jīvantaṃ atimaññati. Idhekacco
paṇītajīvikaṃ jīvanto\
paraṃ lūkhajīvikaṃ jīvantaṃ atimaññati: \" kaṃ panāyaṃ appapuñño
appesakkho na lābhi\
cīvarapiṇḍapātasenāsanagilānappaccayabhesajjaparikkhārānanti. \" So tāya
paṇītajīvikāya\
paraṃ \[PTS Page 396\] \[\\q 396/\] lūkhajīvikaṃ jīvantaṃ atimaññati.
Idhekacco\
paññāsampanno hoti, so puṭṭho pañhaṃ vissajjeti. Tassa evaṃ hoti:
ahamasmi\
paññāsampanno; ime panaññe na paññasampannāti. So tāya paññāsampadāya
paraṃ\
atimaññati. Idhekacco sīlasampanno hoti pātimokkhasaṃvarasaṃvuto
viharati\
ācāragocarasampanno aṇumattesu vajjesu bhayadassāvī samādāya
sikkhāpadesu. Tassa\
evaṃ hoti: \'ahamasmi sīlasampanno ime panaññe bhikkhū dussīlā
pāpadhammā\'ti. So tāya\
sīlasampadāya paraṃ atimaññati. Idhekacco vatasampanno hoti: āraññiko vā
piṇḍapātiko\
vā paṃsukūliko vā tecīvariko vā sapadānacāriko vā khalupacchābhattiko vā
nesajjiko vā\
yathāsanthatiko vā, tassa evaṃ hoti: \'ahamasmi vatasampanno. Ime
panaññe na\
vatasampannā\'ti. So tāya vatasampadāya paraṃ atimaññati.\
\
1. Elubījaṃ - sīmu. 11. 2. Asaniva cakkaṃ - sīmu 11. 3. Samaṇappadhānoti
- sīmu11\
asanivicakkadantakuṭasamaṇappadhānenāti - machasaṃ.\
Asanivicakkadantakuṭasamaṇappadhānātiṇṇeti - \[PTS\].\
A. Khuddakavatthu vibhaṅga.\
\
\[BJT Page 550\] \[\\x 550/\]\
\
Atha jīvitena paññāya sīlabbatena nāññamatimaññeti - lūkhajīvikāya vā
paṇītajīvikāya vā\
paññāsampadāya vā sīlasampadāya vā vatasampadāya vā paraṃ nātimaññeyya
nāvajāneyya,\
na tena mānaṃ janeyya, na tena thaddho assa patthaddho paggahitasiroti -
atha jīvitena\
paññāya sīlabbatena nāññamatimaññe.\
Tenāha bhagavā:\
\
\" Mosavajje na niyyetha\
Sampajāno saṭhāni na kayirā,\
Atha jīvitena paññāya\
Sīlabbatena nāññamatimaññe\"ti.\
\
14 - 18\
Sutvā dūsito 1 bahuṃ vācaṃ\
Samaṇānaṃ vā puthuvacanānaṃ,\
Pharusena ne na paṭivajjā\
Na hi santo paṭiseniṃ 2 karonti.\
\
Sutvā \[PTS Page 397\] \[\\q 397/\] dūsito bahuṃ vācaṃ samaṇānaṃ vā
puthuvacanānanti -\
\'dūsito\' ti dūsito khuṃsito ghaṭṭito vambhito garahito upavadito;
samaṇāti ye keci ito\
bahiddhā paribbājūpagatā paribbājasamāpannā; puthuvacanānanti khattiyā
ca brāhmaṇā ca\
vessā ca suddā ca gahaṭṭhā ca pabbajitā ca devā ca manussā ca te
bahukāhi vācāhi\
aniṭṭhāhi akantāhi amanāpāhi akkoseyyuṃ paribhāseyyuṃ roseyyuṃ
viroseyyuṃ hiṃseyyuṃ\
vihiṃseyyuṃ; tesaṃ bahuvācaṃ aniṭṭhaṃ akantaṃ amanāpaṃ sutvā suṇitvā
uggahitvā\
upadhārayitvā upalakkhayitvāti - sutvā dūsito1 bahuṃ vācaṃ samaṇānaṃ vā\
puthuvacanānaṃ.\
\
Pharusena ne na paṭivajjāti - \'pharusenā\'ti pharusena kakkhalena; na
paṭivajjā na\
paṭibhaṇeyya, akkosantaṃ na paccakkoseyya, rosantaṃ nappaṭiroseyya,
bhaṇḍantaṃ na\
paṭibhaṇḍeyya, na kalahaṃ kareyya, na bhaṇḍanaṃ kareyya, na viggahaṃ
kareyya, na\
vivādaṃ kareyya, na medhagaṃ kareyya,
kalahabhaṇḍanaviggahavivādamedhagaṃ\
pajaheyya, vinodeyya, byantīkareyya, anabhāvaṃ gameyya,\
kalahabhaṇḍanaviggahavivādamedhagā ārato assa virato paṭivirato
nikkhanto nissaṭo\
vippamutto visaññutto vimariyādīkatena cetasā vihareyyāti pharusena ne
na paṭivajjā.\
\
1. Rusito - su 2. Paṭiseni - su.\
\
\[BJT Page 552\] \[\\x 552/\]\
\
Na hi santo paṭiseniṃ karontīti - \' santo\'ti rāgassa santattā santo,
dosassa - mohassa -\
kodhassa upanāhassa - makkhassa - paḷāsassa - issāya macchariyassa -
māyāya -\
sāṭheyyassa thambhassa - sārambhassa - mānassa - atimānassa madassa -
pamādassa -\
sabbakilesānaṃ - sabbaduccaritānaṃ - sabbadarathānaṃ sabbapariḷāhānaṃ
sabbasantāpānaṃ\
- sabbākusalābhisaṅkhārānaṃ santattā samitattā vūpasamitattā vijjhātattā
nibbutattā vigatattā\
paṭippassaddhoti \'santo upasanto vūpasanto nibbuto paṭippassaddhoti
\'santo\'.\
\
Na hi santo paṭiseniṃ karontīti santo paṭiseniṃ paṭimallaṃ paṭibhaṇḍanaṃ
paṭipakkhaṃ na\
karonti na janenti \[PTS Page 398\] \[\\q 398/\] na sañjanenti na
nibbattenti\
nābhinibbattentīti - na hi santo paṭiseniṃ karonti.\
\
Tenāha bhagavā:\
\
\"Sutvā dūsito bahuṃ vācaṃ1\
Samaṇānaṃ puthuvacanānaṃ,\
Pharusena ne na paṭivajjā\
Na hi santo paṭiseniṃ karontī\"ti.\
\
14 - 19\
Vatañca dhammamaññāya\
Vicinaṃ bhikkhu sadā sato sikkhe,\
Santīti nibbutiṃ ñatvā\
Sāsane gotamassa nappamajjeyya.\
\
Etañca dhammamaññāyāti - \'eta\'nti ācikkhitaṃ desitaṃ paññāpitaṃ
paṭṭhapitaṃ vivaṭaṃ\
vibhattaṃ uttānīkataṃ pakāsitaṃ. Dhammamaññāyāti jānitvā tulayitvā
tīrayitvā vibhāvayitvā\
vibhūtaṃ katvāti evampi etañca dhammamaññāya. Athavā, samañca visamañca
pathañca\
vipathañca sāvajjañca anavajjañca hīnañca paṇītañca kaṇhañca sukkañca
viññugarahitañca\
viññuppasatthañca dhammaṃ aññāya jānitvā tulayitvā tīrayitvā
vibhāvayitvā vibhūtaṃ\
katvāti evampi vatañca dhammamaññāya. Athavā sammāpaṭipadaṃ
anulomapaṭipadaṃ\
apaccanīkapaṭipadaṃ anvatthapaṭipadaṃ dhammānudhammapaṭipadaṃ sīlesu\
paripūrakāritaṃ indriyesu guttadvārataṃ bhojane mattaññutaṃ
jāgariyānuyogaṃ\
satisampajaññaṃ cattāro satipaṭṭhāne cattāro sammappadhāne cattāro
iddhipāde\
pañcindriyāni pañca balāni satta bojjhaṅge ariyaṃ aṭṭhaṅgikaṃ maggaṃ
nibbānañca\
nibbānagāminiñca paṭipadaṃ dhammaṃ aññāya jānitvā tulayitvā tīrayitvā
vibhāvayitvā\
vibhūtaṃ katvāti evampi - etañca dhammamaññāya.\
\
Vicinaṃ bhikkhu sadā sato sikkheti - \'vicina\'nti vicinanto pavicinanto
tulayanto tīrayanto\
vibhāvayanto vibhūtaṃ karonto sabbe saṅkhārā aniccāti - pe - yaṃ kiñci
samudayadhammaṃ\
sabbaṃ taṃ nirodhadhammanti vicinanto \[PTS Page 399\] \[\\q 399/\]
pavicinanto tulayanto\
tīrayanto vibhāvayanto. Vibhūtaṃ karontoti vicinaṃ bhikkhu; \' sadā\'ti
sadā sabbadā\
sabbakālaṃ niccakālaṃ dhuvakālaṃ satataṃ samitaṃ abbokiṇṇaṃ
poṅkhānupoṅkhaṃ\
udakomikājātaṃ2 avīcisantatisahitaṃ phussitaṃ3 purebhattaṃ
pacchābhattaṃ, purimaṃ yāmaṃ\
majjhimaṃ yāmaṃ pacchimaṃ yāmaṃ, kāle juṇhe, vasse hemante gimhe,
purime\
vayokhandhe majjhime vayokhandhe pacchime vayokhandhe; satoti catuhi
kāraṇehi sato:\
kāye kāyānupassanāsatipaṭṭhānaṃ bhāvento sato; vedanāsu
vedanānupassanāsatipaṭṭhānaṃ\
bhāvento sato; citte cittānupassanāsatipaṭṭhānaṃ bhāvento sato;
dhammesu\
dhammānupassanāsatipaṭṭhānaṃ bhāvento sato; aparehipi catuhi kāraṇehi
sato;\
asatiparivajjanāya sato; satikaraṇīyānaṃ dhammānaṃ katattā sato;
satipaṭipakkhānaṃ\
dhammānaṃ hatattā sato; satinimittānaṃ dhammānaṃ asammuṭṭhattā sato;
aparehipi catuhi\
kāraṇehi sato: satiyā samannāgatattā sato; satiyā vasitattā sato; satiyā
pāguññatāya sato;\
satiyā apaccorohaṇatāya sato. Aparehi catuhi kāraṇehi sato: sattattā4
sato, samitattā sato,\
santattā sato, santidhammasamannāgatattā sato, buddhānussatiyā sato,
dhammānussatiyā\
sato, saṅghānussatiyā sato, sīlānussatiyā sato, cāgānussatiyā sato,
devatānussatiyā sato,\
ānāpānasatiyā sato, maraṇasatiyā sato, kāyagatāsatiyā sato,
upasamānussatiyā sato. Yā sati\
anussati paṭissati sati saraṇatā dhāraṇatā apilāpanatā apammussanatā
sati satindriyaṃ\
satibalaṃ sammāsati satisambojjhaṅgo ekāyanamaggo, \[a\] ayaṃ vuccati
sati. Imāya satiyā\
upeto samupeto apagato5 samupagato6 upapanno samupapanno samannāgato. So
vuccati\
sato.\
\
1. Bahuvācaṃ - sīmu. 11.\
\[BJT Page 554\] \[\\x 554/\]\
Sikkheti - tisso sikkhā: adhisīlasikkhā adhicittasikkhā
adhipaññāsikkhā.\
\
Katamā adhisīlasikkhā? Idha bhikkhu sīlavā hoti.
Pātimokkhasaṃvarasaṃvuto viharati\
ācāragocarasampanno, aṇumattesu vajjesu bhayadassāvī samādāya sikkhati
sikkhāpadesu,\
khuddako sīlakkhandho, mahanto sīlakkhandho, sīlaṃ patiṭṭhā ādi caraṇaṃ
saṃyamo\
saṃvaro, mukhaṃ pamukhaṃ kusalānaṃ dhammānaṃ samāpattiyā. Ayaṃ
adhisīlasikkhā.\
\
Katamā adhicittasikkhā? Katamā adhicittasikkhā? Idha bhikkhu vivicceva
kāmehi vivicca\
akusalehi dhammehi savitakkaṃ savicāraṃ vivekajaṃ pītisukhaṃ
paṭhamajjhānaṃ\
upasampajja viharati. Vitakkavicārānaṃ vūpasamā ajjhattaṃ sampasādanaṃ
cetaso\
ekodibhāvaṃ avitakkaṃ avicāraṃ samādhijaṃ pītisukhaṃ dutiyajjhānaṃ
upasampajja viharati.\
Pītiyā ca virāgā upekkhako ca viharati sato ca sampajāno sukhaṃ ca
kāyena paṭisaṃvedeti,\
yaṃ taṃ ariyā ācikkhanti \' upekkhako satimā sukhavihārī\'ti taṃ
tatiyajjhānaṃ1 upasampajja\
viharati. Sukhassa ca pahāṇā dukkhassa ca pahāṇā pubbeva
somanassadomanassānaṃ\
atthaṅgamā adukkhaṃ asukhaṃ2 upekkhāsatipārisuddhiṃ catutthajjhānaṃ
upasampajja\
viharati. Ayaṃ adhicittasikkhā.\
\
Katamā adhipaññāsikkhā? Idha bhikkhu paññavā hoti udayatthagāminiyā
paññāya\
samannāgato ariyāya nibbedhikāya sammādukkhakkhayagāminiyā. So idaṃ
dukkhanti\
yathābhūtaṃ pajānāti, ayaṃ dukkhasamudayoti yathābhūtaṃ pajānāti, ayaṃ
dukkhanirodho\'ti\
yathābhūtaṃ pajānāti, ayaṃ dukkhanirodhagāminīpaṭipadā\'ti yathābhūtaṃ
pajānāti. Ime\
āsavā\'ti yathābhūtaṃ pajānāti, ayaṃ āsavasamudayo\'ti yathābhūtaṃ
pajānāti, ayaṃ\
āsavanirodho\'ti yathābhūtaṃ pajānāti, ayaṃ
āsavanirodhagāminīpaṭipadā\'ti yathābhūtaṃ\
pajānāti. Ayaṃ adhipaññāsikkhā.\
\
Imā tisso sikkhāyo1 āvajjanto sikkheyya, jānanto sikkheyya, passanto
sikkheyya,\
paccavekkhanto sikkheyya, cittaṃ adhiṭṭhahanto sikkheyya, saddhāya
adhimuccanto\
sikkheyya, viriyaṃ paggaṇhanto sikkheyya, satiṃ upaṭṭhapento sikkheyya,
cittaṃ\
samādahanto sikkheyya, paññāya pajānanto sikkheyya, abhiññeyyaṃ
abhijānanto sikkheyya,\
pariññeyyaṃ parijānanto sikkheyya, pahātabbaṃ pajahanto sikkheyya,
bhāvetabbaṃ bhāvento\
sikkheyya, sacchikātabbaṃ sacchikaronto sikkheyya, ācareyya,
samācareyya, samādāya\
vatteyyāti - tāsaṃ vinayā sadā sato sikkhe.\
\
Santīti nibbutaṃ ñatvāti - rāgassa nibbutiṃ santīti ñatvā, dosassa -
mohassa - pe -\
Sabbākusalābhisaṅkhārānaṃ nibbutiṃ santīti ñatvā jānitvā tulayitvā
tīrayitvā vibhāvayitvā\
vibhūtaṃ katvāti - santīti nibbutiṃ ñatvā.\
\
Sāsane gotamassa nappamajjeyyāti - gotamassa sāsane buddhasāsane
jinasāsane\
tathāgatasāsane devadevasāsane1 arahantasāsane; nappamajjeyyāti
sakkaccakārī assa\
sāccakārī aṭṭhitakārī anolīnavuttiko anikkhittachando anikkhittadhuro
kusalesu dhammesu\
\'kadāhaṃ aparipūraṃ vā sīlakkhandhaṃ paripūreyyaṃ - pe - aparipūraṃ vā\
samādhikkhandhaṃ - paññākkhandhaṃ vimuttikkhandhaṃ -
vimuttiñāṇadassanakkhandhaṃ\
- kadāhaṃ apariññātaṃ vā dukkhaṃ parijāneyyaṃ, appahīne vā kilese
pajaheyyaṃ, abhāvitaṃ\
vā maggaṃ bhāveyyaṃ, asacchikataṃ nirodhaṃ sacchikareyya\'nti. Yo tattha
chando ca\
vāyāmo ca ussāho ca ussoḷhī ca thāmo ca appaṭivānī ca sati ca
sampajaññañca ātappaṃ\
padhānaṃ adhiṭṭhānaṃ anuyogo appamādo kusalesu dhammesūti - sāsane
gotamassa\
nappamajjeyya.\
\
Tenāha bhagavā:\
\
\" Etañca dhammamaññāya\
Vicinaṃ bhikkhu sadā sato sikkhe,\
Santīti nibbutiṃ ñatvā\
Sāsane gotamassa nappamajjeyyā\"ti.\
\
14 - 20\
\
Abhibhū \[PTS Page 400\] \[\\q 400/\] hi so anabhibhūto\
Sakkhidhammamanitīhamadassī,\
Tasmā hi tassa bhagavato sāsane\
Appamatto sadā namassamanusikkheti. ( Bhagavā)\
\
1. Devasāsane - sīmu11 \[PTS.\] Machasaṃ.\
\
\[BJT Page 556\] \[\\x 556/\]\
\
Abhibhū hi so anabhibhūtoti - \'abhibhū\'ti rūpābhibhū saddābhibhū
gandhābhibhū rasābhibhū\
phoṭṭhabbābhibhū dhammābhibhū, anabhibhūto kehici kilesehi; abhibhosi1
ne hīno pāpake\
akusale dhamme saṅkilesike ponobhavike sadare dukkhavipāke āyatiṃ
jātijarāmaraṇiyeti -\
abhibhū hi so anabhibhūto.\
\
Sakkhidhammamanitīhamadassīti - \' sakkhidhamma\'nti na itihītihaṃ na
itikirāya na\
paramparāya na piṭakasampadāya na takkahetu na nayahetu na
ākāraparivitakkena na\
diṭṭhinijjhānakkhantiyā sāmaṃ sayamabhiññātaṃ attapaccakkhadhammaṃ
addasi addakkhi\
apassi paṭivijjhatīti - sakidhammamanitihamadassī.\
\
Tasmā hi tassa bhagavato sāsaneti - \'tasmā\'ti tasmā taṃkāraṇā taṃhetu
tappaccayā\
tannidānaṃ. Tassa bhagavato sāsaneti tassa bhagavato sāsane gotamasāsane
buddhasāsane\
jinasāsane tathāgatasāsane devadevasāsane arahantasāsaneti - tasmā hi
tassa bhagavato\
sāsane.\
\
Appamatto sadā namassamanusikkheti bhagavāti - \' appamatto\'ti
sakkaccakārī yapento\
yāpento. Appamattoti - sakkaccakārī sātaccakārī aṭṭhitakārī
anolīnavuttiko\
anikkhittachando anikkhittadhuro kusalesu dhammesu. \'Kathāhaṃ
aparipūraṃ vā\
sīlakkhandhaṃ paripūreyyaṃ, paripūraṃ vā sīlakkhandhaṃ tattha tattha
paññāya\
anugaṇheyya\'nti yo tattha chando ca vāyāmo ca ussāho ca ussoḷhī ca
appaṭivāni ca sati ca\
sampajaññaṃ ca ātappaṃ padhānaṃ adhiṭṭhānaṃ anuyogo appamādo kusalesu
dhammesu.\
\'Kathāhaṃ aparipūraṃ vā samādhikkhandhaṃ paripūreyyaṃ, paripūraṃ vā
samādhikkhandhaṃ\
tattha tattha paññāya anugaṇheyyaṃ yo tattha chando ca vāyāmo ca ussāho
ca ussoḷhī ca\
appaṭivāni ca sati ca sampajaññaṃ ca ātappaṃ padhānaṃ adhiṭṭhānaṃ
anuyogo appamādo\
kusalesu dhammesu. \'Kathāhaṃ aparipūraṃ vā paññākkhandhaṃ paripūreyyaṃ
paripūraṃ vā\
vimuttikkhandhaṃ tattha tattha paññāya anugaṇheyyaṃ yo tattha chando ca
vāyāmo ca\
ussāho ca ussoḷhī ca appaṭivāni ca sati ca sampajaññaṃ ca ātappaṃ
padhānaṃ adhiṭṭhānaṃ\
anuyogo appamādo kusalesu dhammesu. \'Kathāhaṃ aparipūraṃ vā\
vimuttiñānadassanakkhandhaṃ tattha tattha paññāya anugaṇheyya\'nti yo
tattha chando ca\
vāyāmo ca ussāho ca ussoḷhī ca appaṭivāni ca sati ca sampajaññaṃ ca
ātappaṃ padhānaṃ\
adhiṭṭhānaṃ anuyogo appamādo kusalesu dhammesu. \'Kathāhaṃ apariññātaṃ
vā dukkhaṃ\
parijāneyyaṃ, appahīne vā kilese pajaheyyaṃ, abhāvitaṃ vā maggaṃ
bhāveyyaṃ,\
asacchikataṃ vā nirodhaṃ sacchikareyyanti \'yo tattha chando ca vāyāmo
ca ussāho ca\
ussoḷhī ca appaṭivāni ca sati ca sampajaññaṃ ca ātappaṃ padhānaṃ
adhiṭṭhānaṃ anuyogo\
appamādo kusalesu dhammesūti sadāti sadā sabbadā sabbakālaṃ niccakālaṃ
dhuvakālaṃ\
satataṃ samitaṃ abbokiṇṇaṃ2 poṅkhānupoṅkhaṃ3 udakomikājātaṃ
avīcisantatisahitaṃ\
phūssitaṃ4 purebhattaṃ pacchābhattaṃ purimaṃ yāmaṃ majjhimaṃ yāmaṃ
pacchimaṃ yāmaṃ\
kāḷe juṇhe vasse hemante gimhe purime vayokhandhe majjhime vayokhandhe
pacchime\
vayokhandhe; namassanti kāyena vā namassamāno vācāya vā namassamāno
cittena vā\
namassamāno anvatthapaṭipattiyā vā namassamāno dhammānudhammapaṭipattiyā
vā\
namassamāno \[PTS Page 401\] \[\\q 401/\] sakkurumāno garuṃ kurumāno
mānayamāno\
pūjayamāno apacayamāno. Anusikkheti tisso sikkhāyo: adhisīlasikkhā
adhicittasikkhā\
adhipaññāsikkhā\
Sikkheti - tisso sikkhā: adhisīlasikkhā adhicittasikkhā
adhipaññāsikkhā.\
\
Katamā adhisīlasikkhā? Idha bhikkhu sīlavā hoti.
Pātimokkhasaṃvarasaṃvuto viharati\
ācāragocarasampanno, aṇumattesu vajjesu bhayadassāvī samādāya sikkhati
sikkhāpadesu,\
khuddako sīlakkhandho, mahanto sīlakkhandho, sīlaṃ patiṭṭhā ādi caraṇaṃ
saṃyamo\
saṃvaro, mukhaṃ pamukhaṃ kusalānaṃ dhammānaṃ samāpattiyā. Ayaṃ
adhisīlasikkhā.\
\
Katamā adhicittasikkhā? Katamā adhicittasikkhā? Idha bhikkhu vivicceva
kāmehi vivicca\
akusalehi dhammehi savitakkaṃ savicāraṃ vivekajaṃ pītisukhaṃ
paṭhamajjhānaṃ\
upasampajja viharati. Vitakkavicārānaṃ vūpasamā ajjhattaṃ sampasādanaṃ
cetaso\
ekodibhāvaṃ avitakkaṃ avicāraṃ samādhijaṃ pītisukhaṃ dutiyajjhānaṃ
upasampajja viharati.\
Pītiyā ca virāgā upekkhako ca viharati sato ca sampajāno sukhaṃ ca
kāyena paṭisaṃvedeti,\
yaṃ taṃ ariyā ācikkhanti \' upekkhako satimā sukhavihārī\'ti taṃ
tatiyajjhānaṃ1 upasampajja\
viharati. Sukhassa ca pahāṇā dukkhassa ca pahāṇā pubbeva
somanassadomanassānaṃ\
atthaṅgamā adukkhaṃ asukhaṃ2 upekkhāsatipārisuddhiṃ catutthajjhānaṃ
upasampajja\
viharati. Ayaṃ adhicittasikkhā. Imā tisso sikkheyya careyya ācareyya
samācareyya samādāya\
vatteyya; bhagavāti gāravādhivacanaṃ; apica, bhaggarāgoti bhagavā;
bhaggadosoti bhagavā;\
bhaggamohoti bhagavā; bhaggadiṭṭhīti bhagavā; bhaggamānoti bhagavā;
bhaggakaṇṭakoti1\
bhagavā; bhaggakilesoti bhagavā; bhaji vibhaji paṭivibhaji
dhammaratananti bhagavā;\
bhavānaṃ antakaroti bhagavā; bhāvitakāyo bhāvitasīlo bhāvitacitto
bhāvitapaññoti bhagavā;\
bhaji vā bhagavā araññe vanapatthāni pantāni senāsanāti appasaddāni
appanigghosāni\
vijanātāni manussarāhaseyyāni paṭisallānasāruppānīti bhagavā; bhāgī vā
bhagavā\
vīvarapiṇḍapātasenāsanagilānapaccayabhesajjaparikkhārānanti bhagavā;
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā;\
bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā; bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā; bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ
ānāpānasatisamādhissa\
asubhasamāpattiyāti bhagavā; bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā; bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā; \'bhagavā\'ti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ \'bhagavā\'ti - appamatto sadā namassamanusikkheti
bhagavā.\
Tenāha bhagavā:\
\" Abhibhū hi so anabhibhūto\
Sakkhidhammamanitīhamadassī,\
Tasmā hi tassa bhagavato sāsane\
Appamatto sadā namassamanusikkheti, (bhagavā\"ti. )\
\
Tuvaṭakasuttaniddeso samatto cuddasamo.\
\
1. Abhibhū hi - sīmu11. Machasaṃ. \[PTS.\] Adhibhosi - sa.\
\[BJT Page 558\] \[\\x 558/\]\
\
15.\
Attadaṇḍasuttaniddeso.\
\
Atha attadaṇḍasuttaniddeso vuccate:\
\
15 - 1\
Attadaṇḍā \[PTS Page 402\] \[\\q 402/\] bhayaṃ jātaṃ\
Janaṃ passatha medhagaṃ,\
Saṃvegaṃ kittayissāmi\
Yathā saṃvijitaṃ mayā.\
\
Attadaṇḍā bhayaṃ jātanti - \' daṇḍā\'ti tayo daṇḍā: kāyadaṇḍo vacīdaṇḍe
manodaṇḍo.\
Tividhaṃ kāyaduccaritaṃ kāyadaṇḍo. Catubbidhaṃ vacīduccaritaṃ vacīdaṇḍo,
tividhaṃ\
manoduccaritaṃ manodaṇḍo. Bhayanti dve bhayāni: diṭṭhadhammikañca
bhayaṃ\
samparāyikañca bhayaṃ. Katamaṃ diṭṭhadhammikaṃ bhayaṃ? Idhekacco kāyena
duccaritaṃ\
carati, vācāya duccaritaṃ carati, manasā duccaritaṃ carati. Pāṇampi
hanti, adinnampi ādiyati,\
sandhimpi chindati, nillopampi harati, ekāgārikampi karoti, paripanthepi
tiṭṭhati,\
paradārampi gacchati, musāpi bhaṇati. Tamenaṃ gahetvā rañño dassenti: \'
ayaṃ deva\' coro\
āgucārī. Imassa yaṃ icchati, taṃ daṇḍaṃ paṇehīti. Tamenaṃ rājā
paribhāsati. So\
paribhāsapaccayā bhayaṃ uppādeti, dukkhaṃ domanassaṃ paṭisaṃvedeti. Etaṃ
bhayaṃ\
dukkhaṃ domanassaṃ kuto tassa: attadaṇḍato jātaṃ sañjātaṃ nibbattaṃ
abhinibbattaṃ\
pātubhūtaṃ. Ettakenapi rājā na tussati. Tamenaṃ rājā bandhāpeti
andubandhanena \[PTS Page\
403\] \[\\q 403/\] vā rajjubandhanena vā saṅkhalikabandhanena vā
vettabandhanena vā\
latābandhanena vā pakkhepabandhanena vā vettabandhanena vā
latābandhanena vā\
pakkhepabandhanena vā parikkhepabandhanena vā gāmabandhanena vā\
nigamabandhanena vā nagarabandhanena vā raṭṭhabandhanena vā
janapadabandhanena vā\
antamaso savacanīyampi karoti \'na te labbhā ito pakkamitu\'nti. So
bandhanapaccayāpi\
dukkhaṃ domanassaṃ paṭisaṃvedeti. Evaṃ bhayaṃ dukkhaṃ domanassaṃ kuto
tassa:\
attadaṇḍato jātaṃ sañjātaṃ nibbattaṃ abhinibbattaṃ pātubhūtaṃ.
Ettakenapi rājā na tussati.\
Rājā tassa dhanaṃ āharāpeti: sataṃ vā sahassaṃ vā satasahassaṃ vā. So
dhanajānipaccayāpi\
dukkhaṃ domanassaṃ paṭisaṃvedeti. Etaṃ bhayaṃ dukkhaṃ domanassaṃ kuto
tassa:\
attadaṇḍato jātaṃ sañjātaṃ nibbattaṃ abinibbattaṃ pātubhūtaṃ. Ettakenapi
rājā na tussati.\
Tamenaṃ rājā vividhā kammakaraṇā kārāpeti:\
\
\[BJT Page 560\] \[\\x 560/\]\
\
Kasāhipi tāḷeti vettehipi tāḷeti. Addhadaṇḍakehipi tāḷeti. Hatthampi
chindati. Pādampi\
chindati. Hatthapādampi chindati. Kaṇṇampi chindati. Nāsampi chindati.
Kaṇṇanāsampi\
chindati. Bilaṅgathālikampi karoti. Saṅkhamuṇḍikampi karoti.
Rāhumukhampi karoti.\
Jotimālikampi karoti hatthapajjotikampi karoti. Erakavattikampi karoti.
Cīrakavāsikampi\
karoti. Eṇeyyakampi karoti. Balisamaṃsikampi karoti. Kahāpaṇikampi
karoti.\
Khārāpatacchikampi karoti. Palighaparivattikampi karoti
palālapiṭṭhikampi karoti. Tattenapi\
telena osiñcati. Sunakhehipi khādāpeti. Jīvantampi sūle uttāseti.
Asināpi sīsaṃ chindati. So\
kammakāraṇapaccayāpi. Dukkhaṃ domanassaṃ paṭisaṃvedeti. Etaṃ bhayaṃ
dukkhaṃ\
domanassaṃ kuto tassa? Attadaṇḍato jātaṃ sañjātaṃ nibbattaṃ
abhinibbattaṃ pātubhūtaṃ.\
Rājā imesaṃ catuṇṇaṃ daṇḍānaṃ issaro.\
\
So sakena kammena kāyassa bhedā parammaraṇā \[PTS Page 404\] \[\\q
404/\] apāyaṃ\
duggatiṃ vinipātaṃ nirayaṃ upapajjati. Tamenaṃ nirayapālā
pañcavidhabandhanaṃ nāma\
kāraṇaṃ kārenti. Tattaṃ ayokhīlaṃ hatthe gamenti. Tattaṃ ayokhīlaṃ
dutiye hatthe gamenti.\
Tattaṃ ayokhīlaṃ pāde gamenti. Tattaṃ ayokhīlaṃ dutiye pāde gamenti.
Tattaṃ ayokhīlaṃ\
majjhe urasmiṃ gamenti. So tattha dukkhā kaṭukā tippā vedanā vedeti. Na
ca tāva kālaṃ\
karoti. Yāva na taṃ pāpaṃ kammaṃ byantīhoti. \[A\] etaṃ bhayaṃ dukkhaṃ
domanassaṃ kuto\
tassa: attadaṇḍato jātaṃ sañjātaṃ nibbattaṃ abinibbattaṃ pātubhūtaṃ.
Tamenaṃ nirayapālā\
saṃvesetvā kuṭhārīhi tacchenti. So tattha dukkhā tippā kaṭukā vedanā
vedeti. Na ca tāva\
kālaṃ karoti. Yāva na taṃ pāpaṃ kammaṃ byantīhoti. Tamenaṃ nirayapālā
uddhapādaṃ\
adhosiraṃ gahetvā vāsīhi tacchenti. Tamenaṃ nirayapālā rathe yojetvā
ādittāya paṭhaviyā\
sampajjalitāya sajotibhūtāya sārentipi paccāsārentipi2 - pe -\
Tamenaṃ nirayapālā mahantaṃ aṅgārapabbataṃ ādittaṃ sampajjalitaṃ
sajotibhūtaṃ āropentipi\
oropentipi - pe - tamenaṃ nirayapālā uddhapādaṃ adhosiraṃ gahetvā
tattāya lohakumbhiyā\
pakkhipanti ādittāya sampajjalitāya sajotibhūtāya. So tattha
pheṇuddehakaṃ paccati. So\
tattha pheṇuddehakaṃ paccamāno sakimpi uddhaṃ gacchati. Sakimpi adho
gacchati.\
Sakimpi tiriyaṃ gacchati. So tattha dukkhā tippā kaṭukā vedanā vedeti.
Na ca tāva kālaṃ\
karoti. Yāva na taṃ pāpaṃ kammaṃ byantīhoti. Etaṃ bhayaṃ dukkhaṃ
domanassaṃ kuto\
tassa: attadaṇḍato jātaṃ sañjātaṃ nibbattaṃ abhinibbattaṃ pātubhūtaṃ.
Tamenaṃ nirayapālā\
mahāniraye pakkhipanti. So kho pana mahānirayo:\
\
1. Karaṇapaccayāpi - sīmu. 11 2. Bharentipi paccābhārentipi - sīmu11\
\[A.\] Majjhimanikāya - devadūtasutta.\
\
\[BJT Page 562\] \[\\x 562/\]\
1. Catukkaṇṇo \[PTS Page 405\] \[\\q 405/\] catudvāro\
Vibhatto bhāgaso mito,\
Ayopākārapariyanto\
Ayasā paṭikujjito.\
\
2. Tassa ayomayā bhūmi\
Jalitā tejasā yutā,\
Samantā yojanasataṃ\
Pharitvā tiṭṭhati sabbadā\[a.\]\
\
3. Kadariyā tapanā1 ghorā accimanto durāsadā,\
Lomahaṃsanarūpā ca bhismā paṭibhayā dukhā. \[B\]\
4. Puratthimāya ca bhittiyā accikkhandho samuṭṭhito,\
Dahanto pāpakammante pacchimāya paṭihaññati.\
\
5. Pacchimāya ca bhittiyā accikkhandho samuṭṭhito,\
Dahanto pāpakammante puratthimāya paṭihaññati.\
\
6. Uttarāya ca bhittiyā accikkhandho samuṭṭhito,\
Dahanto pāpakammante dakkhiṇāya paṭihaññati.\
7. Dakkhiṇāya ca bhittiyā accikkhandho samuṭṭhito.\
Dahanto pāpakammante uttarāya paṭihaññati.\
\
8. Heṭṭhato ca samuṭṭhāya accikkhandho bhayānako,\
Dahanto pāpakammante chadanasmiṃ paṭihaññati.\
\
9. Chadanamhā samuṭṭhāya accikkhandho bhayānako,\
Dahanto pāpakammante bhūmiyaṃ paṭihaññati.\
\
10. Ayokapālamādittaṃ santattaṃ jalitaṃ yathā,\
Evaṃ avīcinirayo heṭṭhā upari passato.\
\
11. Tattha sattā mahāluddā mahākibbisakārino,\
Accantapāpakammantā paccanti na ca miyyare.\
\
12. Jātavedasamo kāyo tesaṃ nirayavāsinaṃ.\
Passa kammānaṃ daḷhattaṃ na bhasmā hoti na masi.\
\
13. Puratthimenapi dhāvanti tato dhāvanti pacchimaṃ,\
Uttarenapi dhāvanti tato dhāvanti dakkhiṇaṃ.\
\
14. Yaṃ yaṃ disaṃ padhāvanti taṃ taṃ dvāraṃ pithīyati,\
Abhinikkhamitāsā te sattā mokkhagavesino.\
\
15. Na te tato nikkhamituṃ labhanti kammapaccayā,\
Tesaṃ ca pāpakammantaṃ avipakkaṃ kataṃ bahu\"nti.\
\
1. Kadariyā tapasā - sīmu11.\
\[A.\] Majjhimanikāya - uparipaṇṇāsaka devadūtasutta\
\[B.\] Saṅkiccajātaka.\
\
\[BJT Page 564\] \[\\x 564/\]\
\
Etaṃ bhayaṃ dukkhaṃ domanassaṃ kuto tassa: attadaṇḍato jātaṃ sañjātaṃ
nibbattaṃ\
abhinibbattaṃ pātubhūtaṃ. Yāni \[PTS Page 406\] \[\\q 406/\] ca
nerayikāni dukkhāni yāni ca\
tiracchānayonikāni dukkhāni yāni ca pettivisayikāni dukkhāni yāni ca
mānusikāni dukkhāni,\
tāni kuto jātāni, kuto sañjātāni, kuto nibbattāni, kuto abhinibbattāni,
kuto pātubhūtāni:\
attadaṇḍato jātāni sañjātāni nibbattāni abhinibbattāni pātubhūtāni.\
\
Attadaṇḍā bhayaṃ jātaṃ janaṃ passatha medhaganti khattiyā ca brāhmaṇā ca
vessā ca\
suddā ca gahaṭṭhā ca pabbajitā ca devatā ca manussā ca medhagaṃ janaṃ
kalahaṃ janaṃ\
viruddhaṃ janaṃ paṭiviruddhaṃ janaṃ āhataṃ janaṃ paccāhataṃ janaṃ
āghātikaṃ 1 janaṃ\
paccāghātitaṃ janaṃ passatha dakkhatha oloketha nijjhāyetha
upaparikkhathāti - janaṃ\
passatha medhagaṃ.\
\
Saṃvegaṃ kittayissāmīti - saṃvegaṃ ubbegaṃ utrāsaṃ bhayaṃ pīḷanaṃ
ghaṭṭanaṃ\
upaddavaṃ upassaggaṃ; kittayissāmi pakittayissāmi ācikkhissāmi desissāmi
paññapissāmi\
paṭṭhapissāmi vicarissāmi vibhajissāmi uttānīkarissāmi pakāsissamīti -
saṃvegaṃ\
kittayissāmi.\
\
Yathā saṃvijitaṃ mayāti - yathā mayā attanā yeva attā2 saṃvejito
ubbejito saṃvegamāpāditoti\
- yathā saṃvijitaṃ mayā.\
\
Tenāha bhagavā:\
\
\"Attadaṇḍā bhayaṃ jātaṃ\
Janaṃ passatha medhagaṃ,\
Saṃvegaṃ kittayissāmi\
Yathā saṃvijitaṃ mayā\"ti.\
\
15 - 2\
\
Phandamānaṃ pajaṃ disvā macche appodake yathā,\
Aññamaññehi byāruddhe disvā maṃ bhayamāvisi.\
\
Phandamānaṃ pajaṃ disvāti - \' pajā\'ti sattādhivacanaṃ; pajaṃ
taṇhāphandanāya\
phandamānaṃ, diṭṭhiphandanāya phandamānaṃ, \[PTS Page 407\] \[\\q
407/\]\
kilesaphandanāya phandamānaṃ, duccaritaphandanāya phandamānaṃ,
payogaphandanāya\
phandamānaṃ, vipākaphandanāya phandamānaṃ, rattaṃ rāgena phandamānaṃ,
duṭṭhaṃ\
dosena phandamānaṃ, mūḷhaṃ mohena phandamānaṃ, vinibaddhaṃ mānena
phandamānaṃ,\
vikkhepagataṃ uddhaccena phandamānaṃ, aniṭṭhāgataṃ vicikicchāya
phandamānaṃ,\
thāmagataṃ anusayehi phandamānaṃ, lābhena phandamānaṃ, alābhena
phandamānaṃ,\
yasena phandamānaṃ, ayasena phandamānaṃ, pasaṃsāya phandamānaṃ. Nindāya\
phandamānaṃ, sukhena phandamānaṃ, dukkhena phandamānaṃ. Jātiyā
phandamānaṃ,\
jarāya phandamānaṃ, byādhinā phandamānaṃ, maraṇena phandamānaṃ,\
sokaparidevadukkhadomanassūpāyāsehi phandamānaṃ, nerayikena dukkhena\
phandamānaṃ, tiracchānayonikena dukkhena phandamānaṃ, pettivisayikena
dukkhena\
phandamānaṃ, -\
\
1. Āghāṭitaṃ, syā. 2. Saddā - sīmu11.\
\
\[BJT Page 566\] \[\\x 566/\]\
Mānusikena dukkhena phandamānaṃ, gabbhokkantimūlakena dukkhena\
gabbhaṭṭhitimūlakena dukkhena - gabbhavuṭṭhānamūlakena dukkhena -\
jātassūpanibandhakena dukkhena - jātassa parādheyyakena dukkhena
attūpakkamena\
dukkhena - parūpakkamena dukkhena - dukkhadukkhena saṅkhāradukkhena -\
vipariṇāmadukkhena - cakkhurogena dukkhena sotarogena - ghānarogena -
jivhārogena -\
sīsarogena kaṇṇarogena, mukharogena, dantarogena, kāsena, pināso,
ḍahena, jarena,\
kucchirogena, mucchāya, pakkhandikāya, sūlāya visūcikāya kuṭṭhena
gaṇḍena kilāsena\
sosena, apamārena, dadduyā kaṇḍuyā kacchuyā nakhasāya 1 vitacchikāya.
Lohitena pittena\
madhumehena, aṃsāya piḷakāya bhagandalena, pittasamuṭṭhānena ābādhena
sannipātikena\
ābādhena utupariṇāmajena ābādhena visamaparihārajena ābādhena
opakkamikena \[PTS\
Page 408\] \[\\q 408/\] ābādhena kammavipākajena ābādhena, sītena uṇhena
jighacchāya\
pipāsāya uccārena passāvena, ḍaṃsamakasavātātapasiriṃsapa3 samphassena
dukkhena\
mātumaraṇena dukkhena pitumaraṇena dukkhena - dhītumaraṇena dukkhena -\
ñātimaraṇena dukkhena - bhogavyasanena dukkhena - rogavyasanena dukkhena
-\
sīlavyasanena dukkhena - diṭṭhivyasanena dukkhena phandamānaṃ
samphandamānaṃ\
viphandamānaṃ vedhamānaṃ pavedhamānaṃ sampavedhamānaṃ; disvāti disvā
passitvā\
tulayitvā tīrayitvā vibhāvayitvā vibhūtaṃ katvāti - phandamānaṃ pajaṃ
disvā.\
\
Macche appodake yathāti - yathā macchā appodake udakapariyādāne kākehi
vā kulalehi vā\
balākāhi vā paripātiyamāni4 ukkhipiyamānā khajjamānā phandanti
samphandanti\
vipphandanti vedhanti pavedhanti sampavedhanti; evamevaṃ pajā
taṇhāphandanāya\
phandanti - pe -\
Diṭṭhibyasanena dukkhena phandanti samphandanti vipphandanti vedhanti
pavedhanti\
sampavedhantīti - macche appodake yathā.\
\
Aññamaññehi byāruddheti - aññamaññaṃ sattā viruddhā paṭiviruddhā
abāhati5 paccāhatā\
āghātitaṃ6 paccāghātitā rājānopi rājūhi vivadanti, khattiyāpi khattiyehi
vivadanti,\
brāhmaṇāpi brāhmaṇehi vivadanti, gahapatīpi gahapatīhi vivadanti, mātāpi
puttena\
vivadati, puttopi mātarā vivadati, pitāpi puttena vivadati, puttopi
pitarā vivadati, bhātāpi\
vivadati, bhaginīpi bhaginiyā vivadati, bhātāpi bhaginiyā vivadati -\
\
1. Rakhasāya - sa, rakkhasāya - pu. \[PTS\]. 2. Lohitena pittena - sīmu.
11 \[PTS\]. 3. Sarīsapa\
- machasaṃ 4. Paripāṭiyamānā - sīmu. 11. Machasaṃ 5. Āhatā - sīmu. 11 6.
Āghāṭitā - syā.\
\
\[BJT Page 568\] \[\\x 568/\]\
\
Bhaginīpi bhātarā vivadati, sahāyopi sahāyena vivadati te tattha
kalahaviggahavivādāpannā\
aññamaññaṃ pāṇīhipi upakkamanti, leḍḍūhipi upakkamanti,
daṇḍehipiupakkamanti,\
satthehipi upakkamanti. Te tattha maraṇampi nigacchanti. Maraṇamattampi
dukkhanti -\
aññamaññehi byāruddhe.\
\
Disvā \[PTS page 409\] maṃ bhayamāvisīti - \' disvā\'ti disvā passitvā
tulayitvā tīrayitvā\
vibhāvayitvā vibhūtaṃ katvā bhayaṃ pīḷanaṃ ghaṭṭanaṃ upaddavo upassaggo
āvisīti -\
disvā maṃ bhayamāvisi.\
\
Tenāha bhagavā:\
\
\"Phandamānaṃ pajaṃ disvā\
Macche appodake yathā,\
Aññamaññehi byāruddhe\
Disvā maṃ bhayamāvisī\"ti.\
\
15 - 3\
\
Samantamasāro loko\
Disā sabbā sameritā,\
Icchaṃ bhavanamattano\
Nāddasāsiṃ1 anositaṃ.\
\
Samantamasāro lokoti - \' loko\'ti nirayaloko tiracchānayoniloko
pettivisayaloko manussaloko\
devaloko khandhaloko dhātuloko āyatanaloko ayaṃ loko paro loko
brahmaloko devaloko;\
ayaṃ vuccati loko. Nirayaloko asāro nissāro sārāpagato niccasārasārena
vā sukhasārasārena\
vā attasārasārena vā niccena vā dhuvena vā sassatena vā
avipariṇāmadhammena vā.\
Tiracchānāyoniloko - pettivisayaloko - manussaloko - devaloko -
khandhaloko - dhātuloko\
- āyatanaloko - ayaṃ loko paro loko brahmaloko - devaloko2 asāro nissāro
sārāpagato\
niccasārasārena vā sukhasārasārena vā attasārasārena vā niccena vā
dhuvena vā sassatena vā\
avipariṇāmadhammena vā. Yathā panā naḷo asāro nissāro sārāpagato, yathā
eraṇḍo asāro\
nissāro sārāpagato, yathā udumbaro asāro nissāro sārāpagato, yathā
setakaccho3 \[PTS Page\
410\] \[\\q 410/\] asāro nissāro sārāpagato, yathā pāribhaddako asāro
nissāro sārāpagato,\
yathā eṇapiṇḍo asāro nissāro sārāpagato, yathā udakabubbuḷakaṃ asāraṃ
nissāraṃ\
sārāpagataṃ, yathā marīci asāro nissāro sārāpagato, yathā
kadalikkhandho4 asāro nissāro\
sārāpagato, yathā māyā asārā nissārā sārāpagatā, evameva nirayaloko\
Asāro nissāro sārāpagato niccasārasārena vā sukhasārasārena vā
attasārasārena vā niccena vā\
dhuvena vā sassatena vā avipariṇāmadhammena vā; -\
\
1. Nāddasāmi - sīmu. 11. 2. Sadevaloko - syā, \[PTS\]. 3. Setakacco -
manupa. Setagaccho -\
\[PTS\] 4. Khadalikkhandho - sīmu11.\
\
\[BJT Page 570\] \[\\x 570/\]\
\
Tiracchānayoniloko - pettivisayaloko manussaloko - devaloko asāro
nissāro sārāpagato\
niccasārasārena vā sukhasārasārena vā attasārasārena vā niccena vā
dhuvena vā sassatena vā\
avipariṇāmadhammena vā; -\
Khandhaloko - dhātuloko āyatanaloko - ayaṃ loko - paro loko - brahmaloko
- devaloko\
asāro nissāro sārāpagato niccasārasārena vā sukhasārasārena vā
attasārasārena vā niccena vā\
dhuvena vā sassatena vā avipariṇāmadhammena vāti - samantamasāro loko.\
\
Disā sabbā sameritāti - ye puratthimāya disāya saṅkhārā tepi eritā
sameritā calitā ghaṭṭitā\
aniccatāya, jātiyā anugatā, jarāya anusaṭā, byādhinā abhibhūtā, maraṇena
abbhāhatā,\
dukkhe patiṭṭhitā, atāṇā alenā asaraṇā asaraṇībhūtā. Ye pacchimāya
disāya saṅkhārā ye\
uttarāya disāya saṅkhārā - ye dakkhiṇāya disāya saṅkhārā - ye uttarāya
anudisāya saṅkhārā\
- ye pacchimāya anudisāya saṅkhārā - ye puratthimāya anudisāya1 saṅkhārā
- ye\
pacchimāya anudisāya saṅkhārā - ye uttarāya anudisāya saṅkhārā - ye
dakkhiṇāya\
anudisāya saṅkhārā - ye heṭṭhimāya disāya saṅkhārā - ye uparimāya disāya
saṅkhārā - ye\
dasasu disāsu saṅkhārā, tepi eritā sameritā calitā ghaṭṭitā aniccatāya,
jātiyā anugatā, jarāya\
anusaṭā, byādhinā abhibhūtā, maraṇena abbhāhatā dukkhe patiṭṭhitā, atāṇā
alenā asaraṇā\
asaraṇībhūtā.\
\
Bhāsitampi cetaṃ:\
\
1. \"Kiñcāpi \[PTS Page 411\] \[\\q 411/\] te\'taṃ2 jalate3 vimānaṃ\
Obhāsayaṃ uttarassaṃ disāyaṃ, 4\
Rūpe raṇaṃ disvā sadā pavedhitaṃ\
Tasmā na rūpe ramatī sumedho\" \[a\]\
\
2. \"Maccunābbhāhato loko jarāya parivārito,\
Taṇhāsallena otiṇṇo icchādhūmāyito sadā\"\[b\]\
\
3. \"Sabbo ādīpito loko sabbo loko padhūpito,\
Sabbo pajjalito loko sabbo loko pakampito\"ti. \[C\]\
\
Disā sabbā sameritā\
\
1. Disāya - sīmu11. 2. Cetaṃ - sīmu11 3. Jalati - sīmu. 11. 4. Uttariyaṃ
disāya - sīmu. 11.\
Machasaṃ. \[PTS\]\
A. Brahmasaṃyutta - paṭhamavagga. \[B.\] Devatāsaṃyutta - andhavagga
\[c.\]\
Bhikkhunīsaṃyutta.\
\
\[BJT Page 572\] \[\\x 572/\]\
\
Icchaṃ bhavanamattanoti - attano bhavanaṃ tāṇaṃ lenaṃ saraṇaṃ gatiṃ
parāyanaṃ icchanto\
sādiyato patthayanto pihayanto abhijappantoti - icchaṃ bhavanamattano.\
\
Nāddasāsiṃ anositanti - ajjhositaṃ yeva addasaṃ; anajjhositaṃ nāddasaṃ.
Sabbaṃ yobbaññaṃ\
jarāya ositaṃ. Sabbaṃ ārogyaṃ byādhinā ositaṃ. Sabbaṃ jīvitaṃ maraṇena
ositaṃ. Sabbaṃ\
lābhaṃ alābhena ositaṃ. Sabbaṃ yasaṃ ayasena ositaṃ. Sabbaṃ passaṃ
nindāya ositaṃ. Sabbaṃ\
sukhaṃ dukkhena ositaṃ.\
\
4. \"Lābho alābhe ayaso yaso ca nindā pasaṃsā ca sukhaṃ dukhañca.\
Ete aniccā manujesu dhammā asassatā vipariṇāmadhammā\"ti\[a\]\
\
\'Nāddasāsiṃ anositaṃ\'.\
\
Tenāha bhagavā:\
\"Samantamasāro loko disā sabbā sameritā,\
Icchaṃ bhavanamattano nāddasāsiṃ anosita\"nti.\
\
15 - 4\
Osāne \[PTS Page 412\] \[\\q 412/\] tveva byāruddhe disvā me aratī ahu,\
Athettha sallamaddakkhiṃ duddasaṃ hadayassitaṃ.\
\
Osāne tveva byāruddheti - \'osānetvevā\'ti sabbaṃ yobbaññaṃ jarā
osāpeti; sabbaṃ ārogyaṃ\
byādhi osāpeti; sabbaṃ jīvitaṃ maraṇaṃ osāpeti; sabbaṃ lābhaṃ alābho
osāpeti; sabbaṃ yasaṃ\
ayaso osāpeti; sabbaṃ pasaṃsaṃ nindā osāpeti; sabbaṃ sukhaṃ dukkhaṃ
osāpetīti \'\
osānetveva;\' byāruddheti yobbaññakāmā sattā jarāya paṭiviruddhā;
ārogyakāmā sattā\
byādhinā paṭiviruddhā; jīvitukāmā sattā maraṇena paṭiviruddhā; lābhakāmā
sattā alābhena\
paṭiviruddhā; yasakāmā sattā ayasena paṭiviruddhā; pasaṃsākāmā sattā
nindāya\
paṭiviruddhā; sukhakāmā sattā dukkhena paṭiviruddhā āhatā paccāhatā
āghātitā\
paccāghātitāti \' osānetveva byāruddhe. \'\
\
\[A.\] Aṭṭhakaṅguttara - mettāvagga\
\
\[BJT Page 574\] \[\\x 574/\]\
\
Disvā me arati ahūti - \'disvā\'ti disvā passitvā tulayitvā tīrayitvā
vibhāvayitvā vibhūtaṃ\
katvāti disvā; me aratīti yā arati yā anabhirati yā anabhiramaṇā yā
ukkaṇṭhitatā yā\
paritasitā ahūti disvā me arati ahu.\
\
Athettha sallamaddakkhinti - \'athā\'ti padasandhi padasaṃsaggo
padapāripūrī\
akkharasamavāye byañjanasiliṭṭhatā padānupubbatā nametaṃ athāti; etthāti
sattesu; sallanti\
satta sallāni: rāgasallaṃ dosasallaṃ mohasallaṃ mānasallaṃ diṭṭhisallaṃ
sokasallaṃ\
kathaṅkathāsallaṃ; addakkhinti addasaṃ adakkhiṃ apassiṃ paṭivijjhinti -
athettha\
sallamaddakkhiṃ.\
\
Duddasaṃ hadayassitanti - \'duddasa\'nti duddasaṃ duddakkhaṃ duppassaṃ
dubbujjhaṃ\
duranubujjhaṃ duppaṭivijjhanti duddasaṃ; hadayassitanti hadayaṃ vuccati
cittaṃ; \" yaṃ\
cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ
viññāṇaṃ\
viññāṇakkhandho tajjā manoviññāṇadhātu;\[A\] hadayassitaṃ hadayanissitaṃ
cittasitaṃ\
cittanissitaṃ cittena sahajātaṃ sahagataṃ saṃsaṭṭhaṃ sampayuttaṃ
ekuppādaṃ ekanirodhaṃ\
ekavatthukaṃ ekārammaṇanti \"duddasaṃ \[PTS Page 413\] \[\\q 413/\]
hadayassitaṃ \".\
\
Tenāha bhagavā:\
\"Osāne tveva byāruddhe disvā me aratī ahu,\
Athettha sallamaddakkhiṃ duddasaṃ hadayassita\"nti.\
15 - 5\
Yena sallena otiṇṇo disā sabbā vidhāvati,\
Tameva sallamabbuyha na dhāvati na sīdati.\
Yena sallena otiṇṇo disā sabbā vidhāvatīti - \'salla\'nti satta sallāni:
rāgasallaṃ dosasallaṃ\
mohasallaṃ mānasallaṃ diṭṭhisallaṃ sokasallaṃ kathaṅkathāsallaṃ.\
\
Katamā rāgasallaṃ? Yo rāgo sārāgo anunayo anurodho nandirāgo cittassa
sārāgo anunayo\
anurodho nandi nandirāgo cittassa sārāgo icchā mucchā ajjhosānaṃ gedho
paḷigedho5 saṅge\
paṅko ejā māyā janikā sañjanikā sañjananī sibbanī jālinī saritā
visattikā suttaṃ visaṭā\
āyūhanī6 dutiyā paṇidhi bhavanetti vanaṃ vanatho santhavo sneho apekkhā
paṭibandhu 7\
āsā āsiṃsanā āsiṃsitattaṃ, rūpāsā saddāsā gandhāsā rasāsā phoṭṭhabbāsā
lābhāsā dhanāsā\
puttāsā jīvitāsā, jappā pajappā abhijappā jappanā jappitattaṃ loluppaṃ
loluppāyanā\
loluppāyitattaṃ pucchañcikatā sādukamyatā, adhammarāgo visamalobho
nikanti nikāmanā\
patthanā pihanā sampatthanā, kāmataṇhā bhavataṇhā vibhavataṇhā rūpataṇhā
arūpataṇhā\
nirodhataṇhā, rūpataṇhā saddataṇhā gandhataṇhā rasataṇhā
phoṭṭhabbataṇhā\
dhammataṇhā, ogho yogo gantho upādānaṃ āvaraṇaṃ nīvaraṇaṃ chadanaṃ
bandhanaṃ\
upakkileso anusayo pariyuṭṭhānaṃ latā vevicchaṃ, dukkhamūlaṃ
dukkhanidānaṃ\
dukkhappabhavo mārapāso mārabalisaṃ māravisayo taṇhānadī taṇhājālaṃ
taṇhāgaddulaṃ\
taṇhāsamuddo, abhijjhā visamalobho akusalamūlaṃ. Idaṃ rāgasallaṃ.\
Katamaṃ dosasallaṃ? Anatthaṃ me acarīti āghāto jāyati, anatthaṃ me
carissatī\'ti āghāto\
jāyati - pe - caṇḍikkaṃ asuropo1 anattamanatā cittassa, idaṃ
dosasallaṃ.\
\
1. Assuropo - pu sīmu. 11 \[PTS. A.\] Dhammasaṅgaṇi cittuppādakaṇḍa.\
\
\[BJT Page 576\] \[\\x 576/\]\
Katamaṃ mohasallaṃ? Dukkhe aññāṇaṃ - pe - dukkhanirodhagāminiyā
paṭipadāya\
aññāṇaṃ, pubbante aññāṇaṃ aparante - pubbantāparante aññāṇaṃ,\
idappaccayatāpaṭiccasamuppannesu dhammesu aññāṇaṃ, yaṃ evarūpaṃ
adassanaṃ\
anabhisamayo ananubodho asambodho appaṭivedho asaṅgāhanā1 apariyogāhanā\
asamapekkhanā apaccavekkhanā apaccakkhakammaṃ dummejjhaṃ bālyaṃ moho
pamoho\
sammoho avijjā avijjogho avijjāyogo avijjānusayo avijjāpariyuṭṭhānaṃ
avijjālaṅgī2moho\
akusalamūlaṃ, idaṃ mohasallaṃ.\
\
Katamaṃ mānasallaṃ? Seyyohamasmīti māno, sadisohamasmīti māno,
hīnohamasmīti\
māno; yo evarūpo māno maññanā maññitattaṃ unnati unnamo dhajo
sampaggāho\
ketukamyatā cittassa, idaṃ mānasallaṃ\
\
Katamaṃ diṭṭhisallaṃ? Vīsativatthukā sakkāyadiṭṭhi, dasavatthukā \[PTS
Page 414\] \[\\q 414/\]\
micchādiṭṭhi, dasavatthukā antaggāhikā diṭṭhi; yā evarūpā diṭṭhi
diṭṭhigataṃ\
diṭṭhigahanaṃ diṭṭhikantāro diṭṭhivisūkāyikaṃ diṭṭhivipphanditaṃ
diṭṭhisaññojanaṃ gāho\
patiṭṭhāho abhiniveso parāmāso kummaggo micchāpatho micchattaṃ
titthāyatanaṃ\
vipariyesagāho viparītagāho vipallāsagāho micchāgāho ayāthāvatasmiṃ3
yāthāvatanti gāho\
yāvatā dvāsaṭṭhi diṭṭhigatāni, idaṃ diṭṭhisallaṃ.\
\
Katamaṃ sokasallaṃ? Ñātibyasanena vā phuṭṭhassa bhogabyasanena vā
phuṭṭhassa\
rogabyasanena vā phuṭṭhassa sīlabyasanena vā phuṭṭhassa diṭṭhibyasanena
vā phuṭṭhassa\
aññataraññatarena byasanena samannāgatassa aññataraññatarena
dukkhadhammena\
phuṭṭhassa soko socanā socitattaṃ antosoko antoparisoko antodāho
antoparidāho cetaso\
parijjhāyanā domanassaṃ, idaṃ sokasallaṃ.\
\
1. Asaṅgahanā - sīmu11. 2. Laṅghī - sīmu 11 3. Ayāthāvakasmiṃ - sīmu11\
\
\[BJT Page 578\] \[\\x 578/\]\
\
Katamaṃ kathaṅkathāsallaṃ? Dukkhe kaṅkhā dukkhasamudaye kaṅkhā
dukkhanirodhe\
kaṅkhā dukkhanirodhagāminiyā paṭipadāya kaṅkhā pubbante kaṅkhā aparante
kaṅkhā\
pubbantāparante kaṅkhā idappaccayatāpaṭiccasamuppannesu dhammesu kaṅkhā,
yā evarūpā\
kaṅkhā kaṅkhāyanā kaṅkhāyitattaṃ vimati vicikicchā dveḷhakaṃ dvedhāpatho
saṃsayo\
anekaṃsagāho āsappanā parisappanā apariyogāhanā thambhitattaṃ cittassa
manovilekho;\
idaṃ kathaṅkathāsallaṃ.\
\
Yena sallena otiṇṇo disā sabbā vidhāvatīti - rāgasallena otiṇṇo viddho
phuṭṭho pareto\
samohito samannāgato kāyena duccaritaṃ carati, vācāya duccaritaṃ carati,
manasā duccaritaṃ\
carati, pāṇampi hanti, adinnampi ādiyati, sandhimpi chindati, nillopampi
harati.\
Ekāgārikampi karoti, paripanthepi tiṭṭhati, paradārampi gacchati, musāpi
bhaṇati, evampi\
rāgasallena otiṇṇo viddho phuṭṭho pareto samohito samannāgato dhāvati
vidhāvati\
saṃdhāvati saṃsarati, athavā rāgasallena otiṇṇo viddho puṭṭho pareto
samohito\
samannāgato bhoge pariyesanto nāvāya mahāsamuddaṃ pakkhandati: sītassa
purakkhato\
\[PTS Page 415\] \[\\q 415/\] uṇhassa purakkhato\
ḍaṃsamakasavātātapasiriṃsapasamphassehi rissamāno khuppipāsāhi 1
mīyamāno2\
nigumbaṃ gacchati, takkolaṃ gacchati, takkasilaṃ gacchati, kālamukhaṃ
gacchati,\
pahammukhaṃ3 gacchati, vesuṅgaṃ gacchati, verāpathaṃ gacchati javaṃ
gacchati, tāmaliṃ4\
gacchati, vaṅgaṃ5 gacchati, eḷavaddhanaṃ6 gacchati, suvaṇṇakūṭaṃ
gacchati,\
suvaṇṇabhūmiṃ gacchati, tambapaṇṇiṃ gacchati, suppārakaṃ7 gacchati,
bharukacchaṃ8\
gacchati, suraṭṭhaṃ9 gacchati, aṅgalokaṃ10 gacchati, gaṅgaṇaṃ11
gacchaṃ,\
paramagaṅgaṇaṃ12 gacchati, yonaṃ gacchati, paramayonaṃ gacchati,
navakaṃ13 gacchati,\
mūlapadaṃ gacchati, marukantāraṃ gacchati, jaṇṇupathaṃ gacchati,
ajapathaṃ gacchati,\
meṇḍapathaṃ gacchati, saṅkupathaṃ gacchati, chattapathaṃ gacchati,
vaṃsapathaṃ14\
gacchati, sakuṇapathaṃ gacchati, mūsikapathaṃ gacchati, darīpathaṃ
gacchati, vettādhāraṃ15\
gacchati. Pariyesanto na labhati. Alāhamūlakampi dukkhaṃ domanassaṃ
paṭisaṃvedeti.\
Pariyesanto labhati. Laddhā ārakkhamūlakampi dukkhaṃ domanassaṃ
paṭisaṃvedeti, kinti\
me bhoge neva rājāno hareyyuṃ, na corā hareyyuṃ, na aggi daheyya, na
udakaṃ vaheyya,\
na appiyā dāyādā hareyyunti. Tassa evaṃ ārakkhato gopayato te bhogā
vippalujjanti. \[PTS\
Page 416\] \[\\q 416/\] so \[PTS Page 416\] \[\\q 416/\]
vippayogamūlakampi dukkhaṃ\
domanassaṃ paṭisaṃvedeti. Evampi rāgasallena otiṇṇo viddho phuṭṭho
pareto samohito\
samannāgato dhāvati vidhāvati saṃdhāvati saṃsarati.\
\
1. Khuppipāsāya - sīmu. 11. Machasaṃ\[PTS\] 2. Pīḷiyamāno - sīmu11. 3,
Maraṇapāraṃ -\
sīmu11 purapuraṃ - machasaṃ. 4. Tamasiṃ - sīmu 11. Tambaliṅgaṃ - siṅgaṃ
- sī. 5. Caṅkaṃ\
- sī. 6. Eḷabandhanaṃ - sīmu11. Machasaṃ jalavanaṃ - manupa. 7.
Suppādakaṃ - machasaṃ.\
Suppāraṃ - sīmu1. 8. Bhārukacchaṃ - sīmu11, bharukacchiṃ - bharukaṃ -
sī. 9. Suraddhaṃ\
- suraraṭṭhaṃ - sī. 10. Bhaṅgalokaṃ - machasaṃ. Saṅgalokaṃ - sī. 11.
Bhaṅgaṇaṃ - machasaṃ.\
Padapanaṅgaṃ - sī. 12. Suramataṅganaṃ machasaṃ. Padapataṅgaṃ - sī.
Padapataṅgaṇaṃ - sī\
13. Vinakaṃ - machasaṃ vitakaṃ - musī1. 14. Aṃsapathaṃ - sī 15.
Vettācāraṃ - sī.\
\
\[BJT Page 580\] \[\\x 580/\]\
\
Dosasallena - mohasallena - mānasallena otiṇṇo viddho phuṭṭho pareto
samohito\
samannāgato kāyena duccaritaṃ carati, vācāya duccaritaṃ carati, manasā
duccaritaṃ carati,\
pāṇampi hanti, adinnampi ādiyati, sandhimpi chindati, nillopampi harati,
ekāgārikampi\
karoti, paripanthepi tiṭṭhati, paradārampi gacchati, musāpi bhaṇati.
Evaṃ mānasallena\
otiṇṇo viddho phuṭṭho pareto samohito samannāgato dhāvati vidhāvati
sandhāvati\
saṃsarati.\
\
Diṭṭhisallena otiṇṇo viddho phuṭṭho pareto samohito samannāgato acelako
hoti muttācāro\
hatthāpalekhano, na ehibhadantiko, na tiṭṭhabhadantiko, nābhihaṭaṃ na
uddissa kataṃ na\
nimantanaṃ sādiyati. So na kumbhimukhā patigaṇhāti. Na khaḷopimukhā
patigaṇhāti na\
eḷakamantaraṃ na daṇḍamantaraṃ na musalamantaraṃ na dvinnaṃ
bhuñjamānānaṃ na\
gabbhiniyā na pāyamānāya na purisantaragatāya na saṃkittīsu, na yattha
sā upaṭṭhito hoti,\
na yattha makkhikā saṇḍasaṇḍacārinī. Na macchaṃ, na maṃsaṃ, na suraṃ,
merayaṃ, na\
thusodakaṃ pivati. So ekāgāriko vā hoti. Ekālopiko va. Dvāgāriko vā hoti
dvālopiko - pe -\
sattāgāriko vā hoti. Sattālopiko. Ekissāpi dattiyā yāpeti. Dvīhipi
dattīhi yāpeti - pe -\
sattahipi dattīhi yāpeti. Ekāhikampi āhāraṃ āhāreti. Dvāhikampi āhāraṃ
āhāreti - pe -\
sattāhikampi āhāraṃ āhāreti. Iti evarūpaṃ aḍḍhamākikampi\
pariyāyabhattabhojanānuyogamanuyutto viharati. Evampi diṭṭhisallena
otiṇṇo viddho\
phuṭṭho pareto samohito samannāgato dhāvati vidhāvati sandhāvati
saṃsarati.\
\
Athavā diṭṭhisallena otiṇṇo viddho phuṭṭho pareto samohito samannāgato
so sākabhakkho\
vā hoti, sāmākabhakkho vā hoti, nīvārabhakkho vā hoti, daddulabhakkho vā
hoti,\
haṭabhakkho vā hoti, kaṇabhakkho vā hoti, ācāmabhakkho vā hoti,
piññākabhakkho \[PTS\
Page 417\] \[\\q 417/\] vā hoti, tilabhakkho vā hoti, tiṇabhakkho vā
hoti, gomayabhakkho\
vā hoti, vanamūlaphalāhāro vi yāpeti pavattaphalabhojano. So sāṇānipi
dhāreti, masāṇānipi\
dhāreti, chavadussānipi dhāreti, paṃsukūlānipi dhāreti,\
\[BJT Page 582\] \[\\x 582/\]\
Tirīṭānipi dhāreti - ajinānipi dhāreti - ajinakkhipampi dhāreti,
kusacīrampi dhāreti,\
vākacīrampi dhāreti, phalakacīrampi dhāreti, kesakambalampi dhāreti,
vālakambalampi\
dhāreti, ulūkapakkhampi dhāreti, kesamassulocakopi hoti,\
kesamassulocanānuyogamanuyutto viharati. Ubbhaṭṭhakopi hoti
āsanapaṭikkhitto,\
ukkuṭikopi hoti ukkuṭikappadhānamanuyutto. Kaṇṭakāpassayikopi hoti
kaṇṭakāpassaye\
seyyaṃ kappeti, phalakaseyyampi kappeti, thaṇḍilaseyyampi kappeti,
ekāpassayiko hoti\
rajojalladharo, abbhokāsiko hoti yathāsanthatiko, vekaṭikopi hoti\
vikaṭabhojanānuyogamanuyutto, apānakopi hoti apānabhattamanuyutto,
sāyatatiyakampi\
udakorohanānuyogamanuyutto viharati. Iti evarūpaṃ anekavihitaṃ kāyassa\
ātāpanaparitāpanānuyogamanuyutto viharati. Evampi diṭṭhisallena otiṇṇo
viddho phuṭṭho\
pareto samohito samannāgato dhāvati vidhāvati sandhāvati saṃsarati.\
\
Sokasallena otiṇṇo viddho phuṭṭho pareto samohito samannāgato socati,
kilamati,\
paridevati, urattāḷiṃ kandati sammohaṃ āpajjati. Vuttaṃ hetaṃ bhagavatā:
\"bhūtapubbaṃ\
brāhmaṇa, imissāyeva sāvatthiyā aññatarissā \[PTS Page 418\] \[\\q
418/\] itthiyā mātā\
kālamakāsi. Sā tassā kālakiriyāya ummattikā khittacittā rathiyāya
rathiyaṃ siṅghāṭakena\
siṅghāṭakaṃ upasaṅkamitvā evamāha: \'api me mātaraṃ addasatha? Api me
mātaraṃ\
addasathā\'ti\[a\] bhūtapubbaṃ brāhmaṇa, imissāyeva sāvatthiyā
aññatarissā itthiyā pitā\
kālamakāsi - bhātā kālamakāsi - bhaginī kālamakāsi putto kālamakāsi -
dhītā kālamakāsi -\
sāmiko kālamakāsi. Sā tassa kālakiriyāya ummattikā khittacittā rathiyāya
rathiyaṃ\
siṅghāṭakena siṅghāṭakaṃ upasaṅkamitvā evamāha: \'api me sāmikaṃ
addasatha? Api me\
sāmikaṃ addasathā\'ti. \[A\] bhūtapubbaṃ brāhmaṇa, imissāyeva sāvatthiyā
aññatarassa\
purisassa mātā kālamakāsi. So tassā kālakiriyāya ummattako khittacitto
rathiyāya rathiyaṃ\
siṅghāṭakena siṅghāṭakaṃ upasaṅkamitvā evamāha: \' api me mātaraṃ
addasatha? Api me\
mātaraṃ addasathā: ti. \[A\] bhūtapubbaṃ brāhmaṇa, imissāyeva sāvatthiyā
aññatarassa\
purisassa pitā kālamakāsi - bhātā kālamakāsi - bhaginī kālamakāsi -
putto kālamakāsi -\
dhītā kālamakāsi - pajāpati kālamakāsi. So tassā kālakiriyāya ummattako
khittacitto\
rathiyāya rathiyaṃ siṅghāṭakena siṅghāṭakaṃ upasaṅkamitvā evamāha: \'api
me pajāpatiṃ\
addasatha? Api me pajāpatiṃ addasathā\'ti\[a\] bhūtapubbaṃ brāhmaṇa,
imissāyeva sāvatthiyā\
aññatarā itthī ñātikulaṃ agamāsi. Tassā te ñātakā sāmikaṃ acchinditvā
aññassa dātukāmā. Sā\
ca naṃ na icchati. Atha kho sā itthī sāmikaṃ etadavoca: \'ime maṃ
ayyaputta, ñātakā tava\
acchinditvā aññassa dātukāmā. Ubho mayaṃ marissāmā\'ti. Atha kho so
puriso taṃ itthiṃ\
dvidhā chetvā attānaṃ opātesi1 ubho pecca bhavissāmā\'ti. \[A\] evaṃ
sokasallena otiṇṇo\
viddho puṭṭho pareto samohito samannāgato dhāvati vidhāvati sandhāvati
saṃsarati.\
\
1. Opāteti - sīmu. 11.\
\[A.\] Majjhimanikāya - majjhimapaṇṇāsaka - piyajātikasutta.\
\
\[BJT Page 584\] \[\\x 584/\]\
\
Kathaṅkathāsallena otiṇṇo viddho phuṭṭho pareto samohito samannāgato\
saṃsayapakkhanno hoti vimatipakkhanno dveḷhakajāto: \'ahosiṃ nu kho
ahaṃ\
atītamaddhānaṃ? Na nu kho ahosiṃ atītamaddhānaṃ? Kiṃ nu kho ahosiṃ
atītamaddhānaṃ?\
Kathaṃ nu kho ahosiṃ atītamaddhānaṃ? Kiṃ hutvā kiṃ ahosiṃ nu kho
atītamaddhānaṃ?\
Bhavissāmi nu kho ahaṃ anāgatamaddhānaṃ? Na nu kho bhavissāmi \[PTS Page
419\] \[\\q\
419/\] anāgatamaddhānaṃ? Kiṃ nu kho bhavissāmi anāgatamaddhānaṃ? Kathaṃ
nu kho\
bhavissāmi anāgatamaddhānaṃ? Kiṃ hutvā kiṃ bhavissāmi nu kho
anāgatamaddhānaṃ?\
Etarahi vā paccuppannaṃ addhānaṃ ārabbha kathaṅkathī hoti: ahaṃ nu
khosmi? No nu\
khosmi? Kiṃ nu khosmi? Kathaṃ nu khosmi? Ayaṃ nu kho satto kuto āgato?
So kuhiṃ gāmī\
bhavissatī\'ti. Evaṃ kathaṅkathāsallena otiṇṇo viddho phuṭṭho pareto
samohito\
samannāgato dhāvati vidhāvati sandhāvati saṃsarati. Te salle
abhisaṅkharoti. Te salle\
abhisaṅkharonto sallābhisaṅkhāravasena puratthimaṃ disaṃ dhāvati.
Pacchimaṃ disaṃ\
dhāvati. Uttaraṃ disaṃ dhāvati. Dakkhiṇaṃ disaṃ dhāvati. Te
sallābhisaṅkhārā appahīnā.\
Sallābhisaṅkhārānaṃ appahīnattā gatiyā dhāvati niraye dhāvati.
Tiracchānayoniyā dhāvati.\
Pettivisaye dhāvati. Manussaloke dhāvati. Devaloke dhāvati. Gatiyā gatiṃ
uppattiyā\
upapattiṃ paṭisandhiyā paṭisandhiṃ bhavena bhavaṃ saṃsārena saṃsāraṃ
vaṭṭena vaṭṭaṃ\
dhāvati vidhāvati sandhāvati saṃsaratīti - yena sallena otiṇṇo disā
sabbā vidhāvati.\
Tameva sallamabbuyha na dhāvati na sīdatīti - tameva rāgasallaṃ
dosasallaṃ mohasallaṃ\
mānasallaṃ diṭṭhisallaṃ sokasallaṃ kathaṅkathāsallaṃ abbuyha abbuhitvā
uddharitvā\
samuddharitvā uppāṭayitvā samuppāṭayitvā1 pajahitvā vinodetvā
byantikaritvā anabhāvaṃ\
gametvā neva puratthimaṃ disaṃ dhāvati. Na pacchimaṃ disaṃ dhāvati. Na
uttaraṃ disaṃ\
dhāvati. Na dakkhiṇaṃ disaṃ dhāvati. Te sallābhisaṅkhārā pahīnā.
Sallābhisaṅkhārānaṃ\
pahīnattā gatiyā na dhāvati. Niraye na dhāvati. Tiracchānayoniyā na
dhāvati. Pettivisaye na\
dhāvati. Manussaloke na dhāvati. Devaloke na dhāvati. Na gatiyā gatiṃ -
na upapattiyā\
upapattiṃ - na paṭisandhiyā paṭisandhiṃ - na bhavena bhavaṃ - na
saṃsārena saṃsāraṃ - na\
vaṭṭena vaṭṭaṃ dhāvati vidhāvati saṃdhāvati saṃsaratīti -
tamevasallamabbuyha. Na\
dhāvati na sīdatīti \[PTS Page 420\] \[\\q 420/\] kāmoghe na sīdati.
Bhavoghe na sīdati.\
Diṭṭhoghe na sīdati. Avijjoghe na sīdati. Na saṃsīdati na avasīdati na
gacchati na\
avagacchatīti - tameva sallamabbuyha na dhāvati na sīdati.\
\
Tenāha bhagavā:\
\
\" Yena sallena otiṇṇo\
Disā sabbā vidhāvati.\
Tameva sallamabbuyha\
Na dhāvati na sīdatī\"ti\
1. Uppādayitvā samuppādayitvā - sayā. Machasaṃ \[PTS.\]\
\
\[BJT Page 586\] \[\\x 586/\]\
\
15 - 6\
Tattha sikkhānugīyanti\
Yāni loke gathitāni. 1\
Na tesu pasuto siyā\
Nibbijjha sabbaso kāme,\
Sikkhe nibbānamattano.\
\
Tattha sikkhānugīyanti yāni loko gathitānīti - \'sikkhā\'ti hatthisikkhā
assasikkhā rathasikkhā\
sālākiyaṃ sallakattiyaṃ kāyatikicchaṃ bhūtiyaṃ komārabhaccaṃ. 2
Gīyantīti niggīyanti\
kathiyanti bhaṇīyanti dīpīyanti voharīyanti. Athavā gīyanti - gaṇhīyanti
uggaṇhīyanti\
dhārīyanti upadhārīyanti upalakkhiyanti gathitapaṭilābhāya. Gathitā
vuccanti pañca\
kāmaguṇā: cakkhuviññeyyā rūpā iṭṭhā kantā manāpā piyarūpā kāmūpasaṃhitā
rajanīyā. Kiṃ\
kāraṇā gathitā vuccanti pañca kāmaguṇā? Yebhuyyena devamanussā pañca
kāmaguṇe\
icchanti sādiyanti patthayanti pihayanti abhijappanti; taṅkāraṇā gathitā
vuccanti pañca\
kāmaguṇā. Loketi manussaloke devaloke khandhaloke dhātuloke
āyatanaloketi.\
\
Na tesu pasuto siyāti - tāsu vā sikkhāsu tesu vā pañcasu kāmaguṇesu na
pasuto siyā, na\
tanninno assa, na tappoṇo na tappabbhāro na tadadhimutto na
tadadhipateyyoti - na tesu\
pasuto siyā.\
\
Nibbijjha sabbaso kāmeti - \'nibbijjhā\'ti paṭivijjhitvā; sabbe saṅkhārā
aniccā ti paṭivijjhitvā\
sabbe saṅkhārā dukkhā\'ti paṭivijjhitvā - pe - \'yaṃ kiñci
samudayadhammaṃ sabbaṃ \[PTS\
Page 421\] \[\\q 421/\] taṃ nirodhadhamma\'nti paṭivijjhitvā; sabbasoti
sabbena sabbaṃ\
sabbathā sabbaṃ asesaṃ nissesaṃ pariyādiyanavacanametaṃ sabbasoti;
kāmāti uddānato dve\
kāmā: vatthukāmā ca kilesakāmā ca katame vatthukāmā? Manāpikā rūpā
manāpikā saddā\
manāpikā gandhā manāpikā rasā manāpikā phoṭṭhabbā, attharaṇā pāpuraṇā,
dāsidāsā\
ajeḷakā kukkuṭasūkarā hatthigavāssavaḷavā, khettaṃ vatthu2 hiraññaṃ
suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgāraṃ ca, yaṃ
kiñci\
rajanīyaṃ vattū3 vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, paranimmitā kāmā,
animmitā\
kāmā4, pariggahitā kāmā, apariggahitā kāmā, mamāyitā kāmā, amamāyitā
kāmā, sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena5 rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo, yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
1. \"Addasaṃ kāma te mūlaṃ saṅkappā kāma jāyasi,\
Na taṃ saṅkappayissāmi evaṃ kāma na hehisī1\"ti.\
\
Ime vuccanti kilesakāmā. Nibbijjha sabbaso kāme.\
\
Sikkhe nibbānamattanoti - \' sikkhā\'ti tisso sikkhā: adhisīlasikkhā
adhicittasikkhā\
adhipaññāsikkhā - pe - ayaṃ adhipaññāsikkhā. Nibbānamattanoti attano
rāgassa\
nibbāpanāya dosassa nibbāpanāya mohassa nibbāpanāya - pe -
sabbākusalābhisaṅkhārānaṃ\
samāya upasamāya vūpasamāya nibbāpanāya paṭinissaggāya paṭippassaddhiyā
adhisīlampi\
sikkheyya, adhicittampi sikkheyya, adhipaññampi sikkheyya.\
\
1. Gadhitāni - sīmu11. 2. Komāratikicchaṃ - syā\
\[BJT Page 588\] \[\\x 588/\]\
Imā tisso sikkhāyo āvajjanto sikkheyya jānanto sikkheyya, passanto
sikkheyya,\
paccavekkhanto sikkheyya, cittaṃ adhiṭṭhahanto sikkheyya, saddhāya
adhimuccanto\
sikkheyya, viriyaṃ paggaṇhanto sikkheyya, satiṃ upaṭṭhapento sikkheyya,
cittaṃ\
samādahanto sikkheyya, paññāya pajānanto sikkheyya, abhiññeyyaṃ
abhijānanto sikkheyya,\
pariññeyyaṃ parijānanto sikkheyya, pahātabbaṃ pajahanto sikkheyya,
bhāvetabbaṃ bhāvento\
sikkheyya, sacchikātabbaṃ sacchikaronto sikkheyya ācareyya samācareyya,
samādāya\
vatteyyā\'ti \' sikkhe nibbānamattano. \'\
\
Tenāha bhagavā:\
\
\"Tattha sikkhānugīyanti\
Yāni loke gathitāni,\
Na tesu pasuto siyā\
Nibbijjha sabbaso kāme,\
Sikkhe nibbānamattano\"ti.\
\
15 - 7\
\
Sacco siyā appagabbho amāyo rittapesuno,\
Akkodhano lobhapāpaṃ vevicchaṃ vitare muni.\
\
Sacco siyā appagabbhoti - \' sacco siyā\'ti saccavācāya samannāgato
siyā, sammādiṭṭhiyā\
samannāgato siyā, ariyena aṭṭhaṅgikena maggena samannāgato siyāti sacco
siyā;\
appagabbhoti tīṇi pāgabbhiyāni: kāyikaṃ pāgabbhiyaṃ vācasikaṃ
pāgabbhiyaṃ cetasikaṃ\
pāgabbhiyaṃ. Katamaṃ kāyikaṃ pāgabbhiyaṃ? Idhekacco saṅghagatopi kāyikaṃ
pāgabbhiyaṃ\
dasseti. Gaṇagatopi kāyikaṃ pāgabbhiyaṃ dasseti. Bhojanasālāyampi
kāyikaṃ pāgabbhiyaṃ\
dasseti. Jantāgharepi kāyikaṃ pāgabbhiyaṃ dasseti. Udakatitthepi kāyikaṃ
pāgabbhiyaṃ\
dasseti. Antaragharaṃ pavisantopi kāyikaṃ pāgabbhiyaṃ dasseti.
Antaragharaṃ paviṭṭhopi\
kāyikaṃ pāgabbhiyaṃ dasseti.\
Kathaṃ saṅghagato kāyikaṃ pāgabbhiyaṃ dasseti? Idhekacco saṅghagato
acittīkārakato there\
bhikkhū ghaṭṭayantopi tiṭṭhati. Ghaṭṭayantopi nisīdati. Puratopi
tiṭṭhati. Puratopi nisīdati.\
Uccepi āsane nisīdati. Sasīsaṃ pārupitvāpi nisīdati. hitakopi bhaṇati.
Bāhāvikkhepako pi\
bhaṇati. Evaṃ saṅghagato kāyikaṃ pāgabbhiyaṃ dasseti.\
\
Kathaṃ gaṇagato kāyikaṃ pāgabbhiyaṃ dasseti? Idhekacco gaṇagato
acittikārakato therānaṃ\
bhikkhūnaṃ anupāhanānaṃ caṅkamantānaṃ saupāhano caṅkamati. Nīce caṅkame
caṅkame\
caṅkamantānaṃ ucce caṅkame caṅkamati. Chamāya3 caṅkamantānaṃ caṅkame
caṅkamati,\
ghaṭṭayantopi tiṭṭhati. Ghaṭṭayantopi nisīdati. Puratopi tiṭṭhati.
Puratopi nisīdati. Uccepi\
āsane nisīdati. Sasīsaṃ pārupitvāpi nisīdati. hitakopi bhaṇati.
Bāhāvikkhepakopi bhaṇati.\
Evaṃ gaṇagato kāyikaṃ pāgabbhiyaṃ dasseti.\
\
Kathaṃ bhojanasālāya kāyikaṃ pāgabbhiyaṃ dasseti. ? Idhekacco
bhojanasālāyaṃ\
acittikārakato there bhikkhū anupakhajja nisīdati. Navepi bhikkhū
āsanena paṭibāhati.\
Ghaṭṭayantopi tiṭṭhati. Ghaṭṭayantopi nisīdati. Puratopi tiṭṭhati.
Puratopi nisīdati. Uccepi\
āsane nisīdati. Sasīsaṃ pārupitvāpi nisīdati, ṭhitakopi bhaṇati.
Bāhāvikkhepakopi bhaṇati.\
Evaṃ bhojanasālāyaṃ kāyikaṃ pāgabbhiyaṃ dasseti.\
\
Kathaṃ jantāghare kāyikaṃ pāgabbhiyaṃ dasseti? Idhekacco jantāghare
acittikārakato there\
bhikkhū ghaṭṭayantopi tiṭṭhati ghaṭṭayantopi nisīdati. Puratopi
tiṭṭhati. Puratopi nisīdati.\
Uccepi āsane nisīdati. Anāpucchāpi kaṭṭhaṃ pakkhipati. Anāpucchā pi
dvāraṃ1 pidahati.\
Bāhāvikkhepakopi bhaṇati. Evaṃ jantāghare kāyikaṃ pāgabbhiyaṃ dasseti.\
Kathaṃ udakatitthe kāyikaṃ pāgabbhiyaṃ dasseti? Idhekacco udakatitthe
acittikārakato there\
bhikkhū ghaṭṭayantopi otarati. Puratopi otarati. Ghaṭṭayantopi
nahāyati2. Puratopi\
nahāyati. Uparitopi nahāyati. Ghaṭṭayantopi uttarati. Puratopi uttarati.
Uparitopi uttarati.\
Evaṃ udakatitthe kāyikaṃ pāgabbhiyaṃ dasseti.\
\
Kathaṃ antaragharaṃ pavisanto kāyikaṃ pāgabbhiyaṃ dasseti? Idhekacco
antaragharaṃ\
pavisanto acittikārakato there bhikkhū ghaṭṭayantopi gacchati. Puratopi
gacchati.\
Vokkammāpi therānaṃ bhikkhūnaṃ purato purato3 gacchati. Evaṃ
antaragharaṃ pavisantopi\
kāyikaṃ pāgabbhiyaṃ dasseti.\
\
Kathaṃ antaragharaṃ paviṭṭho kāyikaṃ pāgabbhiyaṃ dasseti? Idhekacco
antaragharaṃ\
paviṭṭho \'na pavisatha4 bhante\'ti vuccamāno pavisati. \'Na tiṭṭhatha
bhante\'ti vuccamāno\
tiṭṭhati. \'Na nisīdatha bhante\'ti vuccamāno nisīdati. Anokāsampi
pavisati. Anokāsepi\
tiṭṭhati. Anokāsepi nisīdati. Yāni tānipi honti kulānaṃ ovarakāni
gūḷhāni ca paṭicchannāni\
ca, yattha kulitthiyo kuladhītaro5 kulasuṇhāyo kulakumārinīyo nisīdanti,
tatthapi sahasā\
pavisati. Kumārakassapi siraṃ parāmasati. Evaṃ antaragharaṃ paviṭṭho
kāyikaṃ\
pāgabbhiyaṃ dasseti.\
\
Katamaṃ vācasikaṃ pāgabbhiyaṃ? Idhekacco saṅghagatopi vācasikaṃ
pāgabbhiyaṃ dasseti.\
Gaṇagatopi vācasikaṃ pāgabbhiyaṃ dasseti. Antaragharaṃ paviṭṭhopi
vācasikaṃ\
pāgabbhiyaṃ dasseti.\
Kathaṃ saṅghagatopi vācasikaṃ pāgabbhiyaṃ dasseti? Idhekacco saṅghagato
acittikārakato\
there bhikkhū anāpucchā vā anajjhiṭṭho vā dhammaṃ bhaṇati. Pañhaṃ
vissajjeti\
pātimokkhaṃ uddisati. hitakopi bhaṇati. Bāhāvikkhepakopi bhaṇati. Evaṃ
saṅghagato\
vācasikaṃ pāgabbhiyaṃ dasseti.\
\
Kathaṃ gaṇagato vācasikaṃ pāgabbhiyaṃ dasseti? Idhekacco gaṇagato
acittikārakato there\
bhikkhū anāpucchā vā anajjhiṭṭho vā ārāmagatānaṃ bhikkhūnaṃ dhammaṃ
bhaṇati. Pañhaṃ\
vissajjeti. hitakopi bhaṇati. Bāhāvikkhepakopi bhaṇati. Ārāmagatānaṃ
bhikkhūṇīnaṃ\
upāsakānaṃ upāsikānaṃ dhammaṃ bhaṇati. Pañhaṃ vissajjeti. hitakopi
bhaṇati.\
Bāhāvikkhepakopi bhaṇati. Evaṃ gaṇagato vācasikaṃ pāgabbhiyaṃ dasseti.\
\
Kathaṃ antaragharaṃ paviṭṭho vācasikaṃ pāgabbhiyaṃ dasseti? Idhekacco
antaragharaṃ\
paviṭṭho itthiṃ vā kumāriṃ vā evamāha: \'itthaṃnāme, itthaṃgotte, kiṃ
atthi? Yāgu atthi?\
Bhattaṃ atthi? Khādanīyaṃ atthi? Kiṃ pivissāma? Kiṃ bhuñjissāma? Kiṃ
khādissāma, ? Kiṃ\
vā atthi, ? Kiṃ vā me dassathā\'ti vippalapati. \*Evaṃ antaragharaṃ
paviṭṭho vācasikaṃ\
pāgabbhiyaṃ dasseti. Idaṃ vācasikaṃ pāgabbhiyaṃ.\
\
Katamaṃ cetasikaṃ pāgabbhiyaṃ? Idhekacco na uccākulā pabbajito samāno
uccākulā\
pabbajitena saddhiṃ sadisaṃ attānaṃ dahati cittena. Na mahākulā
pabbajito samāno\
mahākulā pabbajitena saddhiṃ sadisaṃ attānaṃ dahati cittena, na
mahābhogakulā pabbajito\
samāno mahābhogakulā pabbajitena saddhiṃ sadisaṃ attānaṃ dahati cittena,
na\
uḷārabhogakulā pabbajito samāno - na suttantiko samāno suttantikena
saddhiṃ sadisaṃ\
attānaṃ dahati cittena. Na vinayadharo samāno - na dhammakathiko samāno
- na āraññiko\
samāno - na piṇḍapātiko samāno - na paṃsukūliko samāno - na tecīvariko
samāno - na\
sapadānacāriko samāno - na khalupacchābhattiko samāno - na nesajjiko
samāno - na\
yathāsanthatiko samāno - na paṭhamassa jhānassa lābhī samāno paṭhamassa
jhānassa\
lābhinā saddhiṃ sadisaṃ attānaṃ dahati cittena. Na uḷārabhogakulā
pabbajito samāno\
uccākulā pabbajitena saddhiṃ sadisaṃ attānaṃ dahati cittena na mahākulā
pabbajitena\
samāno - na suttantiko samāno suttantikena saddhiṃ sadisaṃ attānaṃ
dahati cittena. Na\
vinayadharo pabbajitena saddhiṃ sadisaṃ attānaṃ dahati cittena, na
mahākulā pabbajito\
samāno - na dhammakathiko samāno mahākulā pabbajitena saddhiṃ sadisaṃ
attānaṃ dahati\
cittena, na āraññiko pabbajito samāno uccākulā pabbajitena saddhiṃ
sadisaṃ attānaṃ dahati\
cittena, na mahākulā pabbajito samāno mahākulā pabbajitena saddhiṃ
sadisaṃ attānaṃ\
dahati cittena, na piṇḍapātiko pabbajitena samāno uccākulā pabbajitena
saddhiṃ sadisaṃ\
attānaṃ dahati cittena, na paṃsukūliko pabbajito samāno mahābhogakulā
pabbajitena\
saddhiṃ sadisaṃ attānaṃ dahati cittena, na tecīvariko pabbajito samāno -
na uccākulā\
pabbajitena saddhiṃ sadisaṃ attānaṃ dahati cittena, na tecīvariko
pabbajito samāno uccākulā\
pabbajitena saddhiṃ sadisaṃ attānaṃ dahati cittena, na sapadānacāriko
pabbajitena samāno\
uccākulā pabbajitena saddhiṃ sadisaṃ attānaṃ dahati cittena, na
khalupacchābhattiko\
pabbajito samāno uccākulā pabbajitena saddhiṃ sadisaṃ attānaṃ dahati
cittena, na nesajjiko\
pabbajito samāno uccākulā pabbajitena saddhiṃ sadisaṃ attānaṃ dahati
cittena, na\
yathāsanthatiko pabbajitena samāno uccākulā pabbajitena saddhiṃ sadisaṃ
attānaṃ dahati\
cittena, na nevasaññānāsaññāyatanasamāpattiyā lābhī samāno - na\
nevasaññānāsaññāyatanasamāpattiyā lābhī samāno
nevasaññānāsaññāyatanasamāpattiyā\
lābhinā saddhiṃ sadisaṃ attānaṃ dahati cittena. Idaṃ cetasikaṃ
pāgabbhiyaṃ.\
\
Yassimāni tīṇi pāgabbhiyāni pahīnāni samucchinnāni vupasantāni.
Paṭippassaddhāni\
abhabbuppattikāni \[PTS Page 422\] \[\\q 422/\] ñāṇagginā daḍḍhāni, so
vuccati\
appagabbhoti - \' appagabbho. \'\
Amāyo rittapesunoti - māyā vuccati vañcanikā cariyā. Idhekacco kāyena
duccaritaṃ caritvā\
vācāya duccaritaṃ caritvā manasā duccaritaṃ caritvā tassa
paṭicchādanahetu pāpikaṃ icchaṃ\
paṇidahati: mā maṃ jaññā: ti icchati, \'mā maṃ jaññā\'ti saṅkappeti,
\'mā maṃ kaññā\'ti vācaṃ\
bhāsati, \'mā maṃ jaññā\'ti kāyena parakkamati. Yā evarūpā māyā māyāvitā
accārā vañcanā\
nikati nikaraṇā pariharaṇā guhanā pariguhanā chādanā paṭicchādanā1
anuttānīkammaṃ\
anāvīkammaṃ vocchadanā pāpakiriyā. Ayaṃ vuccati māyā. Yassesā māyā
pahīnā\
samucchinnā vūpasannā paṭippassaddhā abhabbuppattikā ñāṇagginā daḍḍhā.
So vuccati\
amāyo. Rittapesunoti \'pesuñña\'nti: idhekacco pisunavāco hoti - pe -\
\
Evaṃ bhedādhippāyo pesuññaṃ upasaṃharati; yassetaṃ pesuññaṃ pahīnaṃ
samucchinnaṃ\
vūpasantaṃ paṭippassaddhaṃ abhabbuppattikaṃ ñāṇagginā daḍḍhaṃ, so
vuccati rittapesuno\
vivittapesuno pavivittapesunoti - amāyo rittapesuno.\
\
1. Paricchādanā - sa\
\
\[BJT Page 590\] \[\\x 590/\]\
Akkodhano lobhapāpaṃ vevicchaṃ vitare munīti - akkodhanoti hi vuttaṃ.
Api ca kodho tāva\
vattabbo. Dasahākārehi kodho jāyati: anatthaṃ me acarīti kodho jāyati
\'anatthaṃ me caratī\'ti\
kodho jāyati. \'Anatthamme carissatī\'ti kodho jāyati. \'Piyassa me
manāpassa anatthaṃ acari,\
anatthaṃ carati, anatthaṃ carissatī\'ti kodho jāyati, \'appiyassa me
amanāpassa atthaṃ acari,\
atthaṃ carati, atthaṃ carissatī\'ti kodho jāyati. Aṭṭhāne vā pana kodho
jāyati. Yo evarūpo\
cittassa āghāto paṭighāto paṭighaṃ paṭivirodho kopo pakopo sampakopo
doso padoso\
sampadoso cittassa vyāpatti manopadoso kodho kujjhanā kujjhitattaṃ doso
dussanā\
dussitattaṃ vyāpatti vyāpajjanā vyāpajjitattaṃ virodho paṭivirodho
caṇḍikkaṃ asuropo4\
anattamanatā cittassa; ayaṃ vuccati kodho.\
\
Apica, kodhassa adhimattaparittatā veditabbā: atthi kañci kālaṃ5 kodho
cittāvilakaraṇamatto\
hoti, na ca tāva mukhakulānavikulāno hoti; atthi kañci kālaṃ kodho\
mukhakulānavikulānamatto hoti, na ca tāva hanusañcopano hoti; atthi
kañci kālaṃ kodho\
hanusañcopanamatto hoti, na ca tāva pharusavācānicchāraṇo hoti; atthi
kañci kālaṃ kodho\
pharusavācānicchāraṇamatto hoti, na ca tāva disāvidisānuvilokano hoti;
atthi kañci kālaṃ\
kodho disāvidisānuvilokanamatto hoti, na ca tāva daṇḍasatthaparāmasano
hoti; atthi kañci\
kālaṃ kodho daṇḍasetthaparāmasanamatto hoti, na ca tāva
daṇḍasatthaabbhukkiraṇo hoti;\
atthi kañci kālaṃ kodho daṇḍasatthaabbhukkiraṇamatto hoti, na ca tāva\
daṇḍasattāibhinipātano hoti; atthi kañci kālaṃ kodho
daṇḍasatthaabhinipātanamatto hoti,\
na ca tāva kinnavichinnakaraṇo6 hoti, atthi kañci kālaṃ kodho
chinnavichinnakaraṇamatto\
hoti, na ca tāva sambhañjanapaḷibhañjano hoti; atthi kañci kālaṃ kodho\
sambhañjanapaḷibhañjanamatto hoti, na ca tāva ṅgamaṅagāpakaḍḍhano hoti;
atthi kañci\
kālaṃ kodho aṅgamaṅagāpakaḍḍhanamatto hoti, na ca tāva jīvitā voropaṇo7
hoti; atthi\
kañci kālaṃ kodho jīvitā voropaṇamatto hoti, na ca tāva
sabbacāgapariccāgāya saṇṭhito\
hoti, yato kodho parapuggalaṃ ghātetvā attānaṃ ghāteti, ettāvatā kodho
paramussadagato\
paramavepullappatto hoti.\
\
Yassa so kodho pahīno samucchinno vūpasanto paṭippassaddho
abhabbuppattiko\
ñāṇagginā daḍḍho, so vuccati \'akkodhano. \' Kodhassa pahīnattā
\'akkodhano. \'\
Kodhavatthussa pariññātattā \'akkodhano. \' Kodhahetussa upacchinnattā
\'akkodhano\'ti\
\'akkodhano, \' abhijjhā lobho akusalamūlaṃ;\" vevicchaṃ vuccati pañca
macchariyāni\
āvāsamacchariyaṃ kulamacchariyaṃ lābhamacchariyaṃ vaṇṇamacchariyaṃ\
dhammamacchariyaṃ. Yaṃ evarūpaṃ macchariyaṃ maccharāyanā
maccharāyitattaṃ vevicchaṃ\
kadariyaṃ kaṭukañcukatā ggahitattaṃ cittassa, idaṃ vuccati
macchariyaṃ\[b\] apica,\
khandhamacchariyampi macchariyaṃ, dhātumacchariyampi macchariyaṃ,\
āyatanamacchariyampi macchariyaṃ, gāho vuccati macchariyaṃ. Munīti monaṃ
vuccati\
ñāṇaṃ yā paññā pajānanā vicayo pavicayo dhammavicayo sallakkhaṇā
upalakkhaṇā\
paccupalakkhaṇā paṇḍiccaṃ kosallaṃ nepuññaṃ vebhavyā cintā upaparikkhā
bhūri medhā\
pariṇāyikā vipassanā sampajaññaṃ patodo paññā paññindriyaṃ paññābalaṃ
paññāsatthaṃ\
paññāpāsādo paññāāloko paññāobhāso paññāpajjoto paññāpāsādo paññāāloko
paññāobhāso\
paññāpajjoto paññāratanaṃ amoho dhammavicayo sammādiṭṭhi, tena ñāṇena
samannāgato\
muni monappattoti.\
\
Tīṇi moneyyāni: kāyamoneyyaṃ vacīmoneyyaṃ manomoneyyaṃ. Katamaṃ
kāyamoneyyaṃ?\
Tividhānaṃ kāyaduccaritānaṃ pahānaṃ kāyamoneyyaṃ. Tividhaṃ
kāyasucaritaṃ\
kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,\
pariññāsahagato maggo kāyamoneyyaṃ, kāye chandarāgassa pahānaṃ
kāyamoneyyaṃ,\
kāyasaṃkhārānirodho catutthajjhānasamāpatti kāyamoneyyaṃ. Idaṃ
kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahānaṃ
vacīmoneyyaṃ,\
vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā\
vacīmoneyyaṃ, pariññāsahagato maggo vacīmoneyyaṃ, vācāya chandarāgassa
pahānaṃ\
vacīmoneyyaṃ. Vacīsaṃkhāranirodho dutiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ,\
tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ,\
Cittapariññā manomoneyyaṃ, pariññāsahagato maggo manomoneyyaṃ, citte
chandarāgassa\
pahānaṃ manomoneyyaṃ, cittasaṃkhāranirodho
saññāvedayitanirodhasamāpatti\
manomoneyyaṃ. Idaṃ manomoneyyaṃ.\
\
5. \'\'Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ.\
\
6. Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu ninhātapāpaka\'\'nti.\
\
Imehi tīhi moneyyehi dhammehi samannāgato cha munino: agāramunino
anagāramunino\
sekhamunino asekhamunino paccekamunino munimuninoti.\
\
\[A.\] Dhammasaṅgaṇi niddesavāra. \[B.\] Tikaṅguttara - āpāyikavagga
\[c.\] Itivuttaka -\
dutiyavagga.\
\
Katame agāramunino? Ye te agārikā diṭṭhapadā viññātasāsanā, ime
agāramunino. Katame\
anagāramunino? Ye te pabbajitā diṭṭhapadā viññātasāsanā, ime
anagāramunino. Satta sekhā\
sekhamunino. Arahanto asekhamunino. Paccekabuddhā paccekamunino.
Munimunino\
vuccanti tathāgatā arahanto sammāsambuddhā.\
\
7. \'\'Na monena muni hoti mūḷharūpo aviddasu,\
Yo ca tulaṃ va paggayha varamādāya paṇḍito.\
\
8. Pāpāni parivajjeti sa munī tena so munī,\
Yo munāti ubho loke munī tena pavuccatī. \'\'\
\
9. \'\'Asatañca satañca ñatvā dhammaṃ\
Ajjhattaṃ bahiddhā ca sabbaloke,\
Devamanussehi pūjito yo\
Saṅgajālamaticca so munī.\
\
Akkodhano. Lobhapāpaṃ vevicchaṃ vitare munīti - muni lobhapāpañca
vevicchañca atari\
uttari patari samatikkami vītikkami vītivattayīti - akkodhano \[PTS Page
423\] \[\\q 423/\]\
lobhapāpaṃ vevicchaṃ vitare muni.\
\
Tenāha bhagavā:\
\"Sacco siyā appagabbho amāyo rittapesuno,\
Akkodhano lobhapāpaṃ vevicchaṃ vitare munī\"ti.\
\
15 - 8\
Niddaṃ tandiṃ thīnaṃ pamādena na saṃvase,\
Atimāne na tiṭṭheyya nibbānamānaso naro.\
\
Niddaṃ tandiṃ sahe thīnanti - \'niddā\'ti yā kāyassa akalyatā
akammaññatā onāho pariyonāho\
antosamorodho middhaṃ soppaṃ1 pacalāyikā2 soppanā supanā supitattaṃ3
tandinti yā tandi\
tandiyanā tandimanakatā ālassaṃ ālasiyaṃ ālasyāyanā ālasāyitattaṃ\[a\];
thīnanti yā cittassa\
akalyatā akammaññatā olīyanā sallīyanā līnaṃ līyanā layitattaṃ thīnaṃ
thīyanā thīyitattaṃ\
cittassa;\[A\] niddaṃ tandiṃ sahe thīnanti niddañca tandiñca thīnañca.
Sahe - saheyya\
parisaheyya abhibhaveyya ajjhotthareyya pariyādiyeyya maddeyyāti -
niddaṃ tandiṃ sahe\
thīnaṃ.\
\
1. Suppaṃ - sīmu 11 machasaṃ 2. Capalāyikā - \[PTS\] pacalāyikaṃ -
sīmu11 3. Suppanā\
suppanattaṃ - sīmu1.\
\[A.\] Jhānavibhaṅga.\
\
\[BJT Page 592\] \[\\x 592/\]\
\
Pamādena na saṃvaseti - pamādo vattabbo: kāyaduccarite vā vacīduccarite
vā\
manoduccarite vā pañcasu vā kāmaguṇesu cittassa vossaggo
vossaggānuppadānaṃ1vā,\
kusalānaṃ vā dhammānaṃ bhāvanāya asakkaccakiriyatā asātaccakiriyatā
anaṭṭhitakiriyatā2\
olīnavuttitā nikkittachandatā nikkittadhuratā anāsevanā abhāvanā
abahulīkammaṃ\
anadhiṭṭhānaṃ ananuyogo pamādo, ye evarūpo pamādo pamaññanā
pamaññitattaṃ, ayaṃ\
vuccati pamādo. Pamādena na saṃvaseti pamādena na vaseyya na saṃvaseyya
na āvaseyya\
na parivaseyya, pamādaṃ pajaheyya vinodeyya byantīkareyya anabhāvaṃ
gameyya, pamādā\
ārato assa virato paṭivirato nikkhanto nissaṭo vippamutto visaññutto
vimariyādīkatena\
cetasā vihareyyāti - pamādena na saṃvase.\
\
Atimāne \[PTS Page 424\] \[\\q 424/\] na tiṭṭheyyā\'ti - atimānoti
idhekacco paraṃ atimaññati\
jātiyā vā gottena vā gottena vā kolaputtiyena vā vaṇṇapokkharatāya. Vā
dhanena vā\
ajjhenena 7vā kammāyatanena vā sippāyatanena vā vijjāṭṭhānena vā8 sutena
vā paṭibhānena\
vā aññataraññatarena vā vatthunā. Atimānoti idhekacco paraṃ atimaññati
jātiyā vā gottena\
vā kolaputtiyena vā vaṇṇapokkharatāya. Vā dhanena vā ajjhenena 7vā
kammāyatanena vā\
sippāyatanena vā vijjāṭṭhānena vā8 sutena vā paṭibhānena vā
aññataraññatarena vā\
vatthunā. Yo evarūpo mano maññanā maññitattaṃ unnati unnamo dhajo
sampaggāho\
ketukamyatā cittassa. Ayaṃ vuccati atimāno. Atimāne na tiṭṭheyyā\'ti.
Atimāne na tiṭṭheyya,\
na santiṭṭheyya, atimānaṃ pajaheyya, vinodeyya, byantīkareyya, anabhāvaṃ
gameyya,\
atimānā ārato assa, virato paṭivirato nikkhanto nissaṭo vippamutto
visaññutto\
vimariyādīkatena cetasā vihareyyāti - atimāne na tiṭṭheyya.\
\
Nibbānamānaso naroti - idhekacco dānaṃ dento sīlaṃ samādiyanto
uposathakammaṃ\
karonto pānīyaṃ paribhojanīyaṃ upaṭṭhapento pariveṇaṃ sammajjanto
cetiyaṃ vandanto\
cetiye gandhamālaṃ āropento cetiyaṃ padakkhiṇaṃ karonto yaṃ kiñci
tedhātukaṃ\
kusalābhisaṅkhāraṃ abhisaṅkharonto na gatihetu na upapattihetu na
paṭisandhihetu na\
bhavahetu na saṃsārahetu na vaṭṭahetu sabbaṃ taṃ visaṃyogādhippāyo
nibbānaninno\
nibbānapoṇo nibbānapabbhāro abhisaṅkharotīti evampi nibbānamānaso naro;
athavā\
sabbasaṅkāradhātuyā cittaṃ paṭivāpetvā3 amatāya dhātuyā cittaṃ
upasaṃharati: etaṃ santaṃ\
etaṃ paṇītaṃ yadidaṃ sabbasaṅkhārasamatho sabbūpadhipaṭinissaggo
taṇhakkhayo virāgo\
nirodho nibbānanti evampi \'nibbānamānaso naro. \'\
\
1. Vossaggānupādanaṃ - manupa vossaggānuppādanaṃ - sīmu11. 2.
Aniṭṭhitakiriyatā -\
sīmu11. Machasaṃ. 3. Paṭivāsetvā - machasaṃ.\
\
\[BJT Page 594\] \[\\x 594/\]\
\
1. \" Na paṇḍitā upadhisukhassa hetu\
Dadanti dānāni punabbhavāya,\
Kāmañca te upadhiparikkhayāya\
Dadanti dānaṃ apunabbhavāya.\
\
2. Na paṇḍitā upadhisukhassa hetu\
Bhāventi jhānāni punabbhavāya,\
Kāmañca te upadhiparikkhayāya\
Bhāventi jhānaṃ apunabbhavāya.\
\
3. Te \[PTS Page 425\] \[\\q 425/\] nibbutiṃ āsiṃsamānā dadanti\
Tanninnacittā tadādhimuttā,\
Najjo yathā sāgaramajjhupetā\
Bhavanti nibbānaparāyaṇā te\"ti\
\
\'Nibbānamānaso naro. \'\
\
Tenāha bhagavā:\
\" Niddaṃ tandiṃ sahe thīnaṃ\
Pamādena na saṃvase,\
Atimāne na tiṭṭheyya\
Nibbānamānaso naro\"ti\
\
15 - 9\
\
Mosavajje na niyyetha rūpe snehaṃ na kubbaye,\
Mānañca parijāneyya sāhasā virato care.\
\
Mosavajje na niyyethāti - \'mosavajjaṃ \' vuccati musāvādo. Idhekacco
sabhaggato1 vā\
parisaggato2 vā ñātimajjhagato vā pūgamajjhagato vā rājakulamajjhagato
vā abhinīto\
sakkhipuṭṭho \'ehambho purisa, yaṃ jānāsi taṃ vadehī\'ti. So ajānaṃ vā
āha3 \'jānāmī\'ti. Jānaṃ\
vā āha3 na jānāmī\'ti, apassaṃ vā āha3 \' passāmī\'ti passaṃ vā āha \'na
passāmī\'ti. Iti attahetu\
vā parahetu vā āmisakiñcikkhahetu vā sampajānamusā bhāsati. Idaṃ vuccati
mosavajjaṃ. Api\
ca tihākārehi - catu - pañca - cha - satta - aṭṭhahākārehi pubbevassa
hoti \'musā bhaṇissa\'nti.\
Bhaṇantassa hoti \'musā bhaṇāmī\'ti bhaṇitassa hoti \' musā mayā
bhaṇita\'nti. Vinidhāya\
diṭṭhiṃ, vinidhāya khantiṃ, vinidhāya ruciṃ, vinidhāya saññaṃ, vinidhāya
bhāvaṃ. Imehi\
aṭṭhahākārehi musāvādo hoti, mosavajje na niyyethāti - mosavajje na
yāyeyya na\
niyyayeyya na vuyheyya na saṃhareyya, mosavajjaṃ pajaheyya, vinodeyya,
byantīkareyya,\
anabhāvaṃ gameyya. Mosavajjā ārato assa virato paṭivirato nikkhanto
nissaṭo vippamutto\
visaññutto vimariyādīkatena cetasā vihareyyāti - mosavajje na niyyetha.\
\
1. Sabhāgato - sīmu11. 2. Parisagato - sīmu11 3. Ahaṃ - sīmu. 11\
\
\[BJT Page 596\] \[\\x 596/\]\
\
Rūpe snehaṃ na kubbayeti - \'rūpa\'nti: cattāro ca mahābhūtā catunnañca
\[PTS Page 426\] \[\\q\
426/\] mahābhūtānaṃ upādāyarūpaṃ. Rūpe snehaṃ na kubbayeti rūpe snehaṃ
na kareyya,\
chandaṃ na kareyya, pemaṃ na kareyya, rāgaṃ na kareyya, na janeyya, na
sañjaneyya. Na\
nibbatteyya nābhinibbatteyyāti - rūpe snehaṃ na kubbaye.\
\
\
Mānañca parijāneyyāti - \'māno\'ti ekavidhena māno: yā cittassa unnati;
duvidhena māno:\
attukkaṃsanamāno paravambhanamāno; tividhena māno: seyyohamasmīti māno\
sadisohamasmīti māno hīnohamasmīti māno; catubbidhena māno: lābhena
mānaṃ janeti,\
yasena mānaṃ janeti, pasaṃsāya mānaṃ janeti, sukhena mānaṃ janeti;
pañcavidhena māno:\
lābhī\'mhi manāpikānaṃ rūpānanti mānaṃ janeti, lābhī\'mhi manāpikānaṃ
saddānaṃ -\
gandhānaṃ - rasānaṃ phoṭṭhabbānanti mānaṃ janeti; chabbidhena māno:
cakkhusampadāya\
mānaṃ janeti, sotasampadāya - ghānasampadāya - jivhāsampadāya
kāyasampadāya -\
manosampadāya mānaṃ janeti; sattavidhena māno: māno atimāno mānātimāno
omāno\
adhimāno asmimāno micchāmāno; aṭṭhavidhena māno: lābhena mānaṃ janeti,
alābhena\
omānaṃ janeti, yasena mānaṃ janeti, ayasena omānaṃ janeti, pasaṃsāya
mānaṃ janeti,\
nindāya omānaṃ janeti, sukhena mānaṃ janeti, dukkhena omānaṃ janeti;
navavidhena māno:\
seyyassa seyyohamasmīti māno, seyyassa sadisohamasmīti māno, seyyassa
hīnohamasmīti\
māno, sadisassa seyyohamasmīti māno, sadisassa sadisohamasmīti māno,
sadisassa\
hīnohamasmīti māno, hīnassa seyyohamasmīti māno, hīnassa sadisohamasmīti
māno,\
hīnassa hīnohamasmīti māno, dasavidhena māno: idhekacco mānaṃ janeti
jātiyā vā gottena\
vā kolaputtiyena vā vaṇṇapokkharatāya vā dhanena vā ajjhenena vā
kammāyatanena vā\
sippāyatanena vā vijjāṭṭhānena vā sutena vā paṭibhāṇena vā
aññataraññatarena vā\
vatthunā. Yo evarūpo māno maññatā maññitattaṃ unnati unnāmo dhajo
sampaggāho\
ketukamyatā cittassa, ayaṃ vuccati māno.\
Mānañca parijāneyyāti - mānaṃ tīhi pariññāhi parijāneyya: ñātapariññāya
tīraṇapariññāya\
pahānapariññāya.\
\
Katamā \[PTS Page 427\] \[\\q 427/\] ñātapariññā? Mānaṃ jānāti: ayaṃ
ekavidhena māno, yā\
cittassa unnati; ayaṃ duvidhena māno: attukkaṃsanamāno paravambhanamāno
duvidhena\
māno: attukkaṃsanamāno paravambhanamāno; tividhena māno: seyyohamasmīti
māno\
sadisohamasmīti māno hīnohamasmīti māno; catubbidhena māno: lābhena
mānaṃ janeti,\
yasena mānaṃ janeti, pasaṃsāya mānaṃ janeti, sukhena mānaṃ janeti;
pañcavidhena māno:\
lābhī\'mhi manāpikānaṃ rūpānanti mānaṃ janeti, lābhī\'mhi manāpikānaṃ
saddānaṃ -\
gandhānaṃ - rasānaṃ phoṭṭhabbānanti mānaṃ janeti; chabbidhena māno:
cakkhusampadāya\
mānaṃ janeti, sotasampadāya ghānasampadāya - jivhāsampadāya
kāyasampadāya -\
manosampadāya mānaṃ janeti; sattavidhena māno: māno atimāno mānātimāno
omāno\
adhimāno asmimāno micchāmāno; aṭṭhavidhena māno: lābhena mānaṃ janeti,
alābhena\
omānaṃ janeti, yasena mānaṃ janeti, ayasena omānaṃ janeti, pasaṃsāya
mānaṃ janeti,\
nindāya omānaṃ janeti, sukhena mānaṃ janeti, dukkhena omānaṃ janeti;
navavidhena māno:\
seyyassa seyyohamasmīti māno, seyyassa sadisohamasmīti māno, seyyassa
hīnohamasmīti\
māno, sadisassa seyyohamasmīti māno, sadisassa sadisohamasmīti māno,
sadisassa\
hīnohamasmīti māno, hīnassa seyyohamasmīti māno, hīnassa sadisohamasmīti
māno,\
hīnassa hīnohamasmīti māno, ayaṃ dasavidhena māno: idhekacco mānaṃ
janeti jātiyā vā\
gottena vā kolaputtiyena vā vaṇṇapokkharatāya vā dhanena vā ajjhenena
vā\
kammāyatanena vā sippāyatanena vā vijjāṭṭhānena vā sutena vā paṭibhāṇena
vā\
aññataraññatarena vā vatthunāti. Passati. Ayaṃ ñātapariññā.\
\
\* 110 - Oloketabbaṃ.\
\[BJT Page 598\] \[\\x 598/\]\
\
Katamā tīraṇapariññā? Etaṃ ñātaṃ katvā mānaṃ tīreti: aniccato dukkhato
rogato gaṇḍato\
sallato aghato ābādhato parato palokato ītito upaddavato bhayato
upassaggato calato\
pabhaṅguto addhuvato attāṇato aleṇato (asaraṇato) asaraṇībhūtato rittato
tucchato suññato\
anattato ādīnavato vipariṇāmadhammato asārato aghamūlato vadhakato
vibhavato sāsavato\
saṃkhatato mārāmisato jātidhammato jarādhammato vyādhidhammato
maraṇadhammato\
sokaparidevadukkhadomanassupāyāsadhammato saṃkilesikadhammato
samudayato\
atthaṅgamato assādato ādīnavato nissaraṇato tīreti. Ayaṃ tīraṇapariññā.\
\
Katamā pahāṇapariññā? Evaṃ ñātaṃ katvā evaṃ tīrayitvā saññāya
chandarāgaṃ pajahati\
vinodeti vyantīkaroti anabhāvaṃ gameti. Vuttampi hetaṃ bhagavatā: \" yo
bhikkhave\
saññāya chandarāgo, taṃ pajahatha. Evaṃ sā saññā pahīnā bhavissati
ucchinnamūlā\
tālāvatthukatā anabhāvaṃ gatā2 āyatiṃ anuppādadhammā\"ti\[a.\] Ayaṃ
pahānapariññā.\
\'Saññaṃ pariññā\'ti saññaṃ imāhi tīhi pariññāhi parijāneyyāti - mānañca
parijāneyya.\
\
Sāhasā virato careti - katamā sāhasā cariyā? Rattassa rāgacariyā sāhasā
cariyā, duṭṭhassa\
dosacariyā sāhasā cariyā, mūḷhassa mohacariyā sāhasā cariyā;
vinibaddhassa mānacariyā\
sāhasā cariyā, parāmaṭṭhassa diṭṭhicariyā sāhasā cariyā, vikkhepagatassa
uddhaccacariyā\
sāhasā cariyā, aniṭṭhāgatassa vicikicchā cariyā sāhasā cariyā,
thāmagatassa anusayacariyā\
sāhasā cariyā, ayaṃ sāhasā cariyā. Sāhasā virato careti sāhasācariyā
ārato assa, virato\
paṭivirato nikkhanto nissaṭo vippamutto visaññutto vimariyādīkatena
cetasā vihareyya\
careyya vicareyya irīyeyya vatteyya pāleyya yapeyayya yāpeyyāti - sāhasā
virato care.\
\
Tenāha bhagavā:\
\"Mosavajje na niyyetha rūpe snehaṃ na kubbaye,\
Mānañca parijāneyya sāhasā virato care\"ti.\
\
15 - 10\
Purāṇaṃ nābhinandeyya nave khantiṃ na kubbaye,\
Hīyamāne na soceyya ākāsaṃ1 na sito siyā.\
\
Purāṇaṃ \[PTS Page 428\] \[\\q 428/\] nābhinandeyyāti - \'purāṇaṃ\'
vuccati atītā rūpā\
vedanā saññā saṅkhārā viññāṇaṃ. Atīte saṅkhāre taṇhāvasena diṭṭhivasena
nābhinandeyya,\
nābhivadeyya, na ajjhoseyya, abhinandanaṃ abhivadanaṃ ajjhosānaṃ gāhaṃ
parāmāsaṃ\
abhinivesaṃ pajaheyya vinodeyya byantīkareyya anabhāvaṃ gameyyāti -
purāṇaṃ\
nābhinandeyya.\
\
1. Ākassaṃ - syā.\
\
\[BJT Page 600\] \[\\x 600/\]\
Nave khantiṃ na kubbayeti - \'navā\' vuccanti paccuppannā rūpā vedanā
saññā saṅkhārā\
viññāṇaṃ. Paccuppanne saṅkhāre taṇhāvasena diṭṭhivasena khantiṃ na
kareyya, chandaṃ\
na kareyya, pemaṃ na kareyya, rāgaṃ na kareyya, na janeyya, na
sañjaneyya, na\
nibbatteyya, nābhinibbatteyyāti - nave khantiṃ na kubbaye.\
\
Hīyamāne na soceyyāti - hīyamāne parihāyamāne vemāne vigacchamāne
antaradhāyamāne\
na soceyya, na kilameyya, na parāmaseyya, na parideveyya, na urattāḷiṃ
kandeyya, na\
sammohaṃ āpajjeyya. Cakkhusmiṃ hīyamāne hāyamāne parihāyamāne vemāne\
vigacchamāne antaradhāyamāne - sotasmiṃ ghānasmiṃ - jivhāya - kāyasmiṃ -
rūpasmiṃ -\
saddasmiṃ - gandhasmiṃ - rasasmiṃ - phoṭṭhabbasmiṃ - kulasmiṃ gaṇasmiṃ -
āvāsasmiṃ -\
senāsanasmiṃ - gilānapaccayabhesajjaparikkhārasmiṃ hīyamāne hāyamāne
parihāyamāne\
vemāne vigacchamāne antaradhāyamāne na soceyya, na kilameyya, na
parāmaseyya, na\
parideveyya, na urattāḷiṃ kandeyya, na sammohaṃ āpajjeyyāti - hīyamāne
na soceyya.\
\
Ākāsaṃ na sito siyāti - \' ākāsaṃ\' vuccati taṇhā: yo rāgo sārāgo
anunayo anurodho nandirāgo\
cittassa sārāgo anunayo anurodho nandi nandirāgo cittassa sārāgo icchā
mucchā ajjhosānaṃ\
gedho paḷigedho5 saṅge paṅko ejā māyā janikā sañjanikā sañjananī sibbanī
jālinī saritā\
visattikā suttaṃ visaṭā āyūhanī6 dutiyā paṇidhi bhavanetti vanaṃ vanatho
santhavo sneho\
apekkhā paṭibandhu 7 āsā āsiṃsanā āsiṃsitattaṃ, rūpāsā saddāsā gandhāsā
rasāsā\
phoṭṭhabbāsā lābhāsā dhanāsā puttāsā jīvitāsā, jappā pajappā abhijappā
jappanā jappitattaṃ\
loluppaṃ loluppāyanā loluppāyitattaṃ pucchañcikatā sādukamyatā,
adhammarāgo\
visamalobho nikanti nikāmanā patthanā pihanā sampatthanā, kāmataṇhā
bhavataṇhā\
vibhavataṇhā rūpataṇhā arūpataṇhā nirodhataṇhā, rūpataṇhā saddataṇhā
gandhataṇhā\
rasataṇhā phoṭṭhabbataṇhā dhammataṇhā, ogho yogo gantho upādānaṃ
āvaraṇaṃ\
nīvaraṇaṃ chadanaṃ bandhanaṃ upakkileso anusayo pariyuṭṭhānaṃ latā
vevicchaṃ,\
dukkhamūlaṃ dukkhanidānaṃ dukkhappabhavo mārapāso mārabalisaṃ
māravisayo\
taṇhānadī taṇhājālaṃ taṇhāgaddulaṃ taṇhāsamuddo, abhijjhā lobho
akusalamūlaṃ. Idaṃ\
rāgasallaṃ. Kiṃkāraṇā ākāsaṃ vuccati taṇhā: yāya taṇhāya rūpaṃ ākassati
samākassati\
gaṇhāti parāmasati abhinivisati, vedanaṃ - saññaṃ - saṅkhāre - viññāṇaṃ
- gatiṃ - upapattiṃ\
- paṭisandhiṃ - bhavaṃ - saṃsāraṃ - vaṭṭaṃ ākassati samākassati gaṇhāti
parāmasati\
abhinivisati. Taṃkāraṇā \' ākāsaṃ\' vuccati taṇhā.\
\
Ākāsaṃ na sito siyāti - taṇhānissito na siyā, taṇhaṃ pajaheyya \[PTS
Page 429\] \[\\q 429/\]\
vinodeyya byantīkareyya anabhāvaṃ gameyya, taṇhāya ārato assa virato
paṭivirato\
nikkhanto nissaṭo vippamutto visaññutto vimariyādīkatena cetasā
vihareyyāti - ākāsaṃ na\
sito siyā.\
\
Tenāha bhagavā:\
\
\"Purāṇaṃ nābhinandeyya nave khantiṃ na kubbaye,\
Hīyamāne na soceyya ākāsaṃ na sito siyā\"ti.\
\
15 - 1\
Gedhaṃ brūmi mahoghoti ājavaṃ1 brūmi jappanaṃ,\
Ārammaṇaṃ pakampanaṃ2 kāmapaṅko duraccayo.\
\
1. Ācamaṃ - \[PTS\]. 2. Pakappanaṃ - \[PTS.\]\
\
\[BJT Page 602\] \[\\x 602/\]\
Gedhaṃ brūmi mahoghotīti - \'gedho\' vuccati taṇhā: yo rāgo sārāgo
anunayo anurodho\
nandirāgo cittassa sārāgo anunayo anurodho nandi nandirāgo cittassa
sārāgo icchā mucchā\
ajjhosānaṃ gedho paḷigedho5 saṅge paṅko ejā māyā janikā sañjanikā
sañjananī sibbanī jālinī\
saritā visattikā suttaṃ visaṭā āyūhanī6 dutiyā paṇidhi bhavanetti vanaṃ
vanatho santhavo\
sneho apekkhā paṭibandhu 7 āsā āsiṃsanā āsiṃsitattaṃ, rūpāsā saddāsā
gandhāsā rasāsā\
phoṭṭhabbāsā lābhāsā dhanāsā puttāsā jīvitāsā, jappā pajappā abhijappā
jappanā jappitattaṃ\
loluppaṃ loluppāyanā loluppāyitattaṃ pucchañcikatā sādukamyatā,
adhammarāgo\
visamalobho nikanti nikāmanā patthanā pihanā sampatthanā, kāmataṇhā
bhavataṇhā\
vibhavataṇhā rūpataṇhā arūpataṇhā nirodhataṇhā, rūpataṇhā saddataṇhā
gandhataṇhā\
rasataṇhā phoṭṭhabbataṇhā dhammataṇhā, ogho yogo gantho upādānaṃ
āvaraṇaṃ\
nīvaraṇaṃ chadanaṃ bandhanaṃ upakkileso anusayo pariyuṭṭhānaṃ latā
vevicchaṃ,\
dukkhamūlaṃ dukkhanidānaṃ dukkhappabhavo mārapāso mārabalisaṃ
māravisayo\
taṇhānadī taṇhājālaṃ taṇhāgaddulaṃ taṇhāsamuddo, abhijjhā va lobho
akusalamūlaṃ.\
\'Mahogho\' vuccati taṇhā: yo rāgo sārāgo anunayo anurodho nandirāgo
cittassa sārāgo\
anunayo anurodho nandi nandirāgo cittassa sārāgo icchā mucchā ajjhosānaṃ
gedho\
paḷigedho5 saṅge paṅko ejā māyā janikā sañjanikā sañjananī sibbanī
jālinī saritā visattikā\
suttaṃ visaṭā āyūhanī6 dutiyā paṇidhi bhavanetti vanaṃ vanatho santhavo
sneho apekkhā\
paṭibandhu 7 āsā āsiṃsanā āsiṃsitattaṃ, rūpāsā saddāsā gandhāsā rasāsā
phoṭṭhabbāsā\
lābhāsā dhanāsā puttāsā jīvitāsā, jappā pajappā abhijappā jappanā
jappitattaṃ loluppaṃ\
loluppāyanā loluppāyitattaṃ pucchañcikatā sādukamyatā, adhammarāgo
visamalobho\
nikanti nikāmanā patthanā pihanā sampatthanā, kāmataṇhā bhavataṇhā
vibhavataṇhā\
rūpataṇhā arūpataṇhā nirodhataṇhā, rūpataṇhā saddataṇhā gandhataṇhā
rasataṇhā\
phoṭṭhabbataṇhā dhammataṇhā, ogho yogo gantho upādānaṃ āvaraṇaṃ
nīvaraṇaṃ\
chadanaṃ bandhanaṃ upakkileso anusayo pariyuṭṭhānaṃ latā vevicchaṃ,
dukkhamūlaṃ\
dukkhanidānaṃ dukkhappabhavo mārapāso mārabalisaṃ māravisayo taṇhānadī
taṇhājālaṃ\
taṇhāgaddulaṃ taṇhāsamuddo, abhijjhā lobho akusalamūlaṃ. ; Gedhaṃ brūmi
mahoghotī\'ti\
gedhaṃ mahoghoti brūmi ācikkhāmi desemi paññapemi (paṭṭhapemi) vivarāmi
vibhajāmi\
uttānīkaromi pakāsemīti - gedhaṃ brūmi mahoghoti.\
\
Ājavaṃ brūmi jappananti - \'ājavā: vuccati taṇhā: yo rāgo sārāgo anunayo
anurodho nandirāgo\
cittassa sārāgo anunayo anurodho nandi nandirāgo cittassa sārāgo icchā
mucchā ajjhosānaṃ\
gedho paḷigedho5 saṅge paṅko ejā māyā janikā sañjanikā sañjananī sibbanī
jālinī saritā\
visattikā suttaṃ visaṭā āyūhanī6 dutiyā paṇidhi bhavanetti vanaṃ vanatho
santhavo sneho\
apekkhā paṭibandhu 7 āsā āsiṃsanā āsiṃsitattaṃ, rūpāsā saddāsā gandhāsā
rasāsā\
phoṭṭhabbāsā lābhāsā dhanāsā puttāsā jīvitāsā, jappā pajappā abhijappā
jappanā jappitattaṃ\
loluppaṃ loluppāyanā loluppāyitattaṃ pucchañcikatā sādukamyatā,
adhammarāgo\
visamalobho nikanti nikāmanā patthanā pihanā sampatthanā, kāmataṇhā
bhavataṇhā\
vibhavataṇhā rūpataṇhā arūpataṇhā nirodhataṇhā, rūpataṇhā saddataṇhā
gandhataṇhā\
rasataṇhā phoṭṭhabbataṇhā dhammataṇhā, ogho yogo gantho upādānaṃ
āvaraṇaṃ\
nīvaraṇaṃ chadanaṃ bandhanaṃ upakkileso anusayo pariyuṭṭhānaṃ latā
vevicchaṃ,\
dukkhamūlaṃ dukkhanidānaṃ dukkhappabhavo mārapāso mārabalisaṃ
māravisayo\
taṇhānadī taṇhājālaṃ taṇhāgaddulaṃ taṇhāsamuddo, abhijjhā visamalobho
akusalamūlaṃ.\
\'Jappanā\'pi vuccati taṇhā, yo rāgo sārāgo anunayo anurodho nandirāgo
cittassa sārāgo\
anunayo anurodho nandi nandirāgo cittassa sārāgo icchā mucchā ajjhosānaṃ
gedho\
paḷigedho5 saṅge paṅko ejā māyā janikā sañjanikā sañjananī sibbanī
jālinī saritā visattikā\
suttaṃ visaṭā āyūhanī6 dutiyā paṇidhi bhavanetti vanaṃ vanatho santhavo
sneho apekkhā\
paṭibandhu 7 āsā āsiṃsanā āsiṃsitattaṃ, rūpāsā saddāsā gandhāsā rasāsā
phoṭṭhabbāsā\
lābhāsā dhanāsā puttāsā jīvitāsā, jappā pajappā abhijappā jappanā
jappitattaṃ loluppaṃ\
loluppāyanā loluppāyitattaṃ pucchañcikatā sādukamyatā, adhammarāgo
visamalobho\
nikanti nikāmanā patthanā pihanā sampatthanā, kāmataṇhā bhavataṇhā
vibhavataṇhā\
rūpataṇhā arūpataṇhā nirodhataṇhā, rūpataṇhā saddataṇhā gandhataṇhā
rasataṇhā\
phoṭṭhabbataṇhā dhammataṇhā, ogho yogo gantho upādānaṃ āvaraṇaṃ
nīvaraṇaṃ\
chadanaṃ bandhanaṃ upakkileso anusayo pariyuṭṭhānaṃ latā vevicchaṃ,
dukkhamūlaṃ\
dukkhanidānaṃ dukkhappabhavo mārapāso mārabalisaṃ māravisayo taṇhānadī
taṇhājālaṃ\
taṇhāgaddulaṃ taṇhāsamuddo, abhijjhā lobho akusalamūlaṃ. Ājavaṃ (brūmi)
jappananti\
ājavaṃ jappanāti brūmi, ācikkhāmi - pe -\
Uttānīkaromi, pakāsemīti - ājavaṃ brūmi jappanaṃ.\
\
Ārammaṇaṃ pakampananti - ārammaṇampi vuccati taṇhā: yo rāgo sārāgo
anunayo\
anurodho nandirāgo cittassa sārāgo anunayo anurodho nandi nandirāgo
cittassa sārāgo icchā\
mucchā ajjhosānaṃ gedho paḷigedho5 saṅge paṅko ejā māyā janikā sañjanikā
sañjananī\
sibbanī jālinī saritā visattikā suttaṃ visaṭā āyūhanī6 dutiyā paṇidhi
bhavanetti vanaṃ\
vanatho santhavo sneho apekkhā paṭibandhu 7 āsā āsiṃsanā āsiṃsitattaṃ,
rūpāsā saddāsā\
gandhāsā rasāsā phoṭṭhabbāsā lābhāsā dhanāsā puttāsā jīvitāsā, jappā
pajappā abhijappā\
jappanā jappitattaṃ loluppaṃ loluppāyanā loluppāyitattaṃ pucchañcikatā
sādukamyatā,\
adhammarāgo visamalobho nikanti nikāmanā patthanā pihanā sampatthanā,
kāmataṇhā\
bhavataṇhā vibhavataṇhā rūpataṇhā arūpataṇhā nirodhataṇhā, rūpataṇhā
saddataṇhā\
gandhataṇhā rasataṇhā phoṭṭhabbataṇhā dhammataṇhā, ogho yogo gantho
upādānaṃ\
āvaraṇaṃ nīvaraṇaṃ chadanaṃ bandhanaṃ upakkileso anusayo pariyuṭṭhānaṃ
latā\
vevicchaṃ, dukkhamūlaṃ dukkhanidānaṃ dukkhappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
lobho\
akusalamūlaṃ. Pakampinampi vuccati taṇhā yo rāgo sārāgo anunayo anurodho
nandirāgo\
cittassa sārāgo anunayo anurodho nandi nandirāgo cittassa sārāgo icchā
mucchā ajjhosānaṃ\
gedho paḷigedho5 saṅge paṅko ejā māyā janikā sañjanikā sañjananī sibbanī
jālinī saritā\
visattikā suttaṃ visaṭā āyūhanī6 dutiyā paṇidhi bhavanetti vanaṃ vanatho
santhavo sneho\
apekkhā paṭibandhu 7 āsā āsiṃsanā āsiṃsitattaṃ, rūpāsā saddāsā gandhāsā
rasāsā\
phoṭṭhabbāsā lābhāsā dhanāsā puttāsā jīvitāsā, jappā pajappā abhijappā
jappanā jappitattaṃ\
loluppaṃ loluppāyanā loluppāyitattaṃ pucchañcikatā sādukamyatā,
adhammarāgo\
visamalobho nikanti nikāmanā patthanā pihanā sampatthanā, kāmataṇhā
bhavataṇhā\
vibhavataṇhā rūpataṇhā arūpataṇhā nirodhataṇhā, rūpataṇhā saddataṇhā
gandhataṇhā\
rasataṇhā phoṭṭhabbataṇhā dhammataṇhā, ogho yogo gantho upādānaṃ
āvaraṇaṃ\
nīvaraṇaṃ chadanaṃ bandhanaṃ upakkileso anusayo pariyuṭṭhānaṃ latā
vevicchaṃ,\
dukkhamūlaṃ dukkhanidānaṃ dukkhappabhavo mārapāso mārabalisaṃ
māravisayo\
taṇhānadī taṇhājālaṃ taṇhāgaddulaṃ taṇhāsamuddo, abhijjhā lobho
akusalamūlanti -\
ārammaṇaṃ pakampanaṃ.\
\
Kāmapaṅko duraccayoti - kāmapaṅko kāmakaddamo kāmakileso kāmapalipo\
kāmapaḷirodho duraccayo durativatto duttaro duppataro dussamatikkamo
dubbītivattoti -\
kāmapaṅko duraccayo.\
\
Tenāha bhagavā:\
\"Gedhaṃ \[PTS Page 430\] \[\\q 430/\] brūmi mahoghoti ājavaṃ brūmi
jappanaṃ,\
Ārammaṇaṃ pakampanaṃ kāmapaṅko duraccayo\"ti.\
\
15 - 12\
Saccā avokkamaṃ1 muni thale tiṭṭhati brāhmaṇo,\
Sabbaṃ so2 paṭinissajja sa ve santo\'ti vuccati.\
\
Saccā avokkamaṃ munīti - saccavācāya avokkamanto sammādiṭṭhiyā
avokkamanto ariyā\
aṭṭhaṅgikā maggā avokkamanto munī\'ti \'monaṃ \'vuccati ñāṇaṃ paññā
pajānanā vicayo\
pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ
kosallaṃ\
nepuññaṃ vebhavyā cintā upaparikkhā bhūrī medhā pariṇāyikā vipassanā
sampajaññaṃ\
patodo paññā paññindriyaṃ paññābalaṃ paññāsatthaṃ paññāpāsādo
paññāāloko\
paññāobhāso paññāpajjoto paññāratanaṃ amoho dhammavicayo sammādiṭṭhi\"
\[a\] tena\
ñāṇena samannāgato muni monappatto.\
\
Tīṇi moneyyāni: kāyamoneyyaṃ, vacīmoneyyaṃ, manomoneyyaṃ katamaṃ
kāyamoneyyaṃ\"\
tividhānaṃ kāyaduccaritānaṃ pahānaṃ kāyamoneyyaṃ. Tividhakāyasucaritaṃ
kāyamoneyyaṃ.\
Kāyārammaṇañāṇaṃ kāyamoneyyaṃ. Kāyapariññā kāyamoneyyaṃ. Pariññāsahagato
maggo\
kāyamoneyyaṃ. Kāye chandarāgassa pahānaṃ kāyamoneyyaṃ
kāyasaṅkhāranirodho\
catutthajjhānasamāpatti kāyamoneyyaṃ. Idaṃ kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahāṇaṃ
vacīmoneyyaṃ.\
Catubbidhaṃ vacīsucaritaṃ vacīmoneyyaṃ. Vācārammaṇaṃ ñāṇaṃ
vacīmoneyyaṃ.\
Vācāpariññā vacīmoneyyaṃ. Pariññāsahagato maggo vacīmoneyyaṃ. Vācāya
chandarāgassa\
pahāṇaṃ vacīmoneyyaṃ. Vacīsaṅkhāranirodho dutiyajjhānasamāpatti
vacīmoneyyaṃ. Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ.\
Tividhaṃ manosucaritaṃ manomoneyyaṃ. Cittārammaṇaṃ ñāṇaṃ manomoneyyaṃ.\
Cittapariññā manomoneyyaṃ. Pariññāsahagato maggo manomoneyyaṃ. Citte
chandarāgassa\
pahānaṃ manomoneyyaṃ. Cittasaṅkhāranirodho
saññāvedayitanirodhasamāpatti\
manomoneyyaṃ. Idaṃ manomoneyyaṃ.\
\
5. \" Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ. \[B\]\
\
6. Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu ninhātapāpaka\" nti\[c\]\
\
Imehi tīhi moneyyehi dhammehi samannāgatā cha munayo: agāramunino
anagāramunino\
sekhamunino asekhamunino paccekamunino munimunino.\
\
Katame anagāramunino? Ye te agārikā diṭṭhapadā viññātasāsanā; ime
agāramunino katame\
agāramunino \" ye te pabbajitā diṭṭhapadā viññātasāsanā; ime
anagāramunino. Satta sekhā\
sekhamunino arahanto asekhamunino paccekabuddhā paccekamunino.
Munimunino\
vuccanti tathāgatā arahanto sammāsambuddhā.\
\
7. \" Na monena1 muni hoti mūḷharūpo aviddasu,\
Yo ca tulaṃ va paggayha varamādāya paṇḍito.\
\
8. Pāpāni parivajjeti sa munī tena so muni,\
Yo munāti ubho loke muni tena pavuccati\[a.\]\
\
9. Asatañca satañca ñatvā dhammaṃ ajjhattaṃ bahiddhā ca sabbaloke\
Devamanussehi pūjito yo saṅgajālamaticca so munī\'ti - saccā avokkamaṃ
muni.\
Thale tiṭṭhati brāhmaṇoti - \'thalaṃ \'vuccati amataṃ nibbānaṃ: yo so
sabbasaṅkhārasamatho\
sabbūpadhipaṭinissaggo taṇhakkhayo virāgo nirodho nibbānaṃ. Brāhmaṇoti
sattannaṃ\
dhammānaṃ bāhitattā brāhmaṇo sakkāyadiṭṭhi bāhitā hoti, vicikicchā
bāhitā hoti,\
sīlabbataparāmāso bāhito hoti, rāgo bāhito hoti, doso bāhito hoti, moho
bāhito hoti, māno\
bāhito hoti, bāhitāssa honti pāpakā akusalā dhammā saṃkilesikā
ponobhavikā sadarā\
dukkhavipākā āyatiṃ jātijarāmaraṇīyā.\
\
1. \" Bāhetvā sabbapāpakāni (sabhiyāti bhagavā)\
Vimalo sādhu samāhito ṭhitatto,\
Saṃsāramaticca kevalī so\
Asito tādī pavuccate sa brahmā\".\
\
Thale tiṭṭhati brāhmaṇoti thale tiṭṭhati, dīpe tiṭṭhati, tāṇe tiṭṭhati,
leṇe tiṭṭhati, saraṇe\
tiṭṭhati, abhaye tiṭṭhati, accute tiṭṭhati, amate tiṭṭhati, nibbāne
tiṭṭhatīti - thale tiṭṭhati\
brāhmaṇo.\
\
1. Avokkamma - su, sa. 2. Sabbaso - manupa.\
\
\[BJT Page 604\] \[\\x 604/\]\
\
Sabbaṃ so paṭinissajjāti - \'sabbaṃ\' vuccati dvādasāyatanāni:
cakkhuñceva rūpā ca sotañca\
saddā ca, ghānañca gandhā ca, jivhā ca rasā ca, kāyo ca phoṭṭhabbā ca,
mano ceva dhammā\
ca; yato ajjhatthikabāhiresu āyatanesu chandarāgo pahīno hoti
ucchinnamūlo tālāvatthukato\
anabhāvakato āyatiṃ anuppādadhammo; ettāvatāpi sabbaṃ cattaṃ hoti vantaṃ
muttaṃ\
pahīnaṃ paṭinissaṭṭhaṃ. Yato taṇhā ca diṭṭhi ca māno ca pahīnā honti
acchinnamūlā\
tālāvatthukatā anabhāvakatā āyatiṃ anuppādadhammā, ettāvatāpi sabbaṃ
cattaṃ hoti vantaṃ\
muttaṃ pahīnaṃ paṭinissaṭṭhaṃ, yato paññābhisaṅkhāro ca
apuññābhisaṅkhāro ca\
āneñjābhisaṅkhāro ca pahīnā honti ucchinnamūlā tālāvatthukatā
anabhāvakatā āyatiṃ\
anuppādadhammā. Ettāvatāpi \[PTS Page 431\] \[\\q 431/\] sabbaṃ cattaṃ
hoti vantaṃ\
muttaṃ pahīnaṃ paṭinissaṭṭhanti - sabbaṃ so paṭinissajja.\
\
Sa ve santoti vuccatīti - so santo upasanto vūpasanto nibbuto
paṭippassaddhoti vuccati\
kathiyati bhaṇīyati dīpiyati voharīyatīti - sa ce santoti vuccati.\
\
Tenāha bhagavā:\
\"Saccā avokkamaṃ muni thale tiṭṭhati brāhmaṇo,\
Sabbaṃ so paṭinissajja sa ve santoti vuccatī\"ti.\
\
15 - 13\
Sa ve vidvā sa vedagu ñatvā dhammaṃ anissito,\
Sammā so loke irīyāno na pihetīdha kassaci.\
\
Sa ve vidvā sa vedagūti - \'vidvā\'ti vidvā vijjāgato ñāṇī vibhāvī
medhāvī; \'vedagū\'ti vedā\
vuccanti catusu maggesu ñāṇaṃ paññā paññindriyaṃ paññābalaṃ\
dhammavicayasambojjhaṅgo vīmaṃsā vipassanā sammādiṭṭhi, tehi vedehi
jātijarāmaraṇassa\
antagato antappatto koṭigato koṭippatto pariyantagato pariyantappatto
vosānagato\
vosānappatto tāṇagato tāṇappatto lenagato lenappatto saraṇagato
saraṇappatto abhayagato\
abhayappatto accutagato2 accutappatto3 amatagato amatappatto nibbānagato
nibbānappatto;\
vedānaṃ vā antagatoti vedagu, vedevi vā antaṃ gatoti vedagu, sattannaṃ
vā dhammānaṃ\
viditattā vedagu: sakkāyadiṭṭhi viditā hoti, vicikicchā viditā hoti,
sīlabbataparāmāso vidito\
hoti, rāgo vidito hoti, doso vidito hoti, moho vidito hoti, māno vidito
hoti, viditāssa honti\
pāpakā akusalā dhammā saṅkilesikā ponobhavikā sadarā dukkhavipākā
āyatiṃ\
jātijarāmaraṇīyā.\
\
1. \" Vedāni viceyya kevalāni (sabhiyāti bhagavā)\
Samaṇānaṃ yānipatti4 brāhmaṇānaṃ,\
Sabbavedanāsu vītarāgo\
Sabbaṃ vedamaticca vedagu so\"ti.\
- Sa ve vidvā sa vedagu.\
Ñatvā dhammaṃ anissitoti - \'ñatvā\'ti ñatvā jānitvā tulayitvā tīrayitvā
vibhāvayitvā vibhūtaṃ\
katvā: \'sabbe saṅkhārā aniccā\'ti ñatvā jānitvā tulayitvā tīrayitvā
vibhāvayitvā vibhūtaṃ katvā,\
\'sabbe saṅkhārā dukkhā\'ti samecca abhisamecca dhammaṃ; \'avijjā
paccayā saṅkharā\'ti\
samecca abhisamecca dhammaṃ; \'saṅkhārapaccayā viññāṇa\'nti samecca
abhisamecca\
dhammaṃ; \'viññāṇapaccayā nāmarūpanti - nāmarūpapaccayā saḷāyatananti\
saḷāyatanapaccayā phassoti phassapaccayā vedanāti vedanāpaccayā taṇhāti
- taṇhāpaccayā\
upādānanti upādānapaccayā bhavoti - bhavapaccayā jātīti jātipaccayā
jarāmaraṇa\'nti\
samecca abhisamecca dhammaṃ; \'avijjānirodhā saṅkhāranirodho\'ti samecca
abhisamecca\
dhammaṃ; \'saṅkhāranirodhā viññāṇanirodho\'ti samecca abhisamecca
dhammaṃ;\
viññāṇanirodhā nāmarūpanirodho\'ti - nāmarūpanirodhā
saḷāyatananirodhoti\
saḷāyatananirodhā phassanirodhoti phassanirodhā vedanānirodhoti
vedanānirodhā\
taṇhānirodhoti taṇhānirodhā upādānanirodhoti upādānanirodhā
bhavanirodhoti\
bhavanirodhā jātinirodhoti jātinirodhā jarāmaraṇanirodho\'ti samecca
abhisamecca\
dhammaṃ; \'idaṃ dukkha\'nti samecca abhisamecca dhammaṃ; \'ayaṃ
dukkhasamudayo\'ti -\
ayaṃ dukkhanirodhoti - ayaṃ dukkhanirodhagāminīpaṭipadāti samecca
abhisamecca\
dhammaṃ; \'ime āsavā\'ti samecca abhisamecca dhammaṃ; \'ayaṃ
āsavasamudayo\'ti - aya1\
āsavanirodhoti - ayaṃ āsavanirodhagāminīpaṭipadāti samecca abhisamecca
dhammaṃ, \'ime\
dhammā abhiññeyyā\'ti samecca abhisamecca dhammaṃ, ime dhammā
pariññeyyāti - ime\
dhammā pahātabbāti - ime dhammā bhāvetabbāti ime dhammā
sacchikātabbā\'ti samecca\
abhisamecca dhammaṃ; channaṃ phassāyatanānaṃ samudayañca atthaṅgamañca
assādañca\
ādīnavañca nissaraṇañca samecca abhisamecca dhammaṃ; pañcannaṃ\
upādānakkhandhānaṃ samudayañca atthaṅgamañca assādañca ādīnavañca
nissaraṇañca\
samecca abhisamecca dhammaṃ; catunnaṃ mahābhūtānaṃ samudayañca
atthaṅgamañca\
assādañca ādīnavañca nissaraṇañca samecca abhisamecca dhammaṃ; \'yaṃ
kiñci\
samudayadhammaṃ, sabbaṃ taṃ nirodhadhamma\'nti ñatvā jānitvā tulayitvā
tīrayitvā\
vibhāvayitvā vibhūtaṃ katvā; anissitoti dve nissayā: taṇhānissayo ca
diṭṭhinissayo ca.\
Katamo taṇhānissayo? Yāvatā taṇhāsaṅkhātena sīmākataṃ odhikataṃ
pariyantakataṃ\
pariggahitaṃ mamāyitaṃ: \'idaṃ mama, etaṃ mama, ettakaṃ mama, ettāvatā
mama, mama\
rūpā saddā gandhā rasā phoṭṭhabbā attharaṇā pāpuraṇā dāsidāsā ajeḷakā
kukkuṭasūkarā\
hatthigavāssavaḷavā khettaṃ vatthuṃ hiraññaṃ suvaṇṇaṃ
gāmanigamarājadhāniyo\
raṭṭhañca janapado ca koso ca koṭṭhāgārañca - kevalampi mahāpaṭhaviṃ
taṇhāvasena\
mamāyati, yāvatā aṭṭhasatataṇhāvicaritaṃ, ayaṃ taṇhānissayo.\
\
Katamo diṭṭhinissayo? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi; yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho
paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ yāthāvatanti gāho,
yāvatā dvāsaṭṭhi\
diṭṭhigatāni, ayaṃ diṭṭhinissayo. Taṇhānissayaṃ pahāya diṭṭhinissayaṃ
paṭinissajitvā\
cakkhuṃ anissito sotaṃ anissito anallīno anupagato anajjhosito
anadhimutto nikkhanto\
nissaṭo vippamutto visaññutto vimariyādīkatena cetasā viharatīti - ñatvā
dhammaṃ\
anissito.\
\
\[BJT Page 606\] \[\\x 606/\]\
\
Sammā so loke irīyānoti - yato ajjhattikabāhiresu āyatanesu chandarāgo
pahīno hoti\
ucchinnamūlo tālāvatthukato anabhāvakato āyatiṃ anuppādadhammo,
ettāvatāpi sammā\
\[PTS Page 432\] \[\\q 432/\] loke carati irīyati vattati pāleti yapeti
yāpeti; yato\
puññābhisaṅkhāro ca apuññābhisaṅkhāro ca āneñjābhisaṅkhāro ca pahīnā
honti\
acchinnamūlā tālāvatthukatā anabhāvakatā āyatiṃ anuppādadhammā,
ettāvatāpi sammā loke\
carati viharati irīyati vattati pāleti yapeti yāpetīti sammā so loke
irīyāno,\
\
Na pihetīdha kassacīti - \'pihā vuccati taṇhā: yo rāgo sārāgo anunayo
anurodho nandirāgo\
cittassa sārāgo anunayo anurodho nandi nandirāgo cittassa sārāgo icchā
mucchā ajjhosānaṃ\
gedho paḷigedho5 saṅge paṅko ejā māyā janikā sañjanikā sañjananī sibbanī
jālinī saritā\
visattikā suttaṃ visaṭā āyūhanī6 dutiyā paṇidhi bhavanetti vanaṃ vanatho
santhavo sneho\
apekkhā paṭibandhu 7 āsā āsiṃsanā āsiṃsitattaṃ, rūpāsā saddāsā gandhāsā
rasāsā\
phoṭṭhabbāsā lābhāsā dhanāsā puttāsā jīvitāsā, jappā pajappā abhijappā
jappanā jappitattaṃ\
loluppaṃ loluppāyanā loluppāyitattaṃ pucchañcikatā sādukamyatā,
adhammarāgo\
visamalobho nikanti nikāmanā patthanā pihanā sampatthanā, kāmataṇhā
bhavataṇhā\
vibhavataṇhā rūpataṇhā arūpataṇhā nirodhataṇhā, rūpataṇhā saddataṇhā
gandhataṇhā\
rasataṇhā phoṭṭhabbataṇhā dhammataṇhā, ogho yogo gantho upādānaṃ
āvaraṇaṃ\
nīvaraṇaṃ chadanaṃ bandhanaṃ upakkileso anusayo pariyuṭṭhānaṃ latā
vevicchaṃ,\
dukkhamūlaṃ dukkhanidānaṃ dukkhappabhavo mārapāso mārabalisaṃ
māravisayo\
taṇhānadī taṇhājālaṃ taṇhāgaddulaṃ taṇhāsamuddo, abhijjhā lobho
akusalamūlaṃ. ;\
Yassesā pihā taṇhā pahīnā samucchinnā vūpasantā paṭippassaddhā
abhabbuppattikā\
ñāṇagginā daḍḍhā; so kassaci na piheti khattiyassa vā brāhmaṇassa vā
vessassa vā\
suddassa vā gahaṭṭhassa vā pabbajitassa vā devassa vā manussassa vāti -
na pihetīdha\
kassaci.\
\
Tenāha bhagavā:\
\
\" Sa ce vidvā sa vedagu ñatvā dhammaṃ anissito.\
Sammā so loke irīyāno na pihetīdha kassacī\"ti.\
\
15 - 14\
Yo dha1 kāme accatari saṅgaṃ loke duraccayaṃ,\
Na so socati nājjheti chinnasoto abandhano.\
\
Yo dha kāme accatari saṅgaṃ loke duraccayanti - \'yo\'ti yo sādiso yathā
yuto2 yathā vihito\
yathāpakāro yaṃṭhānaṃpatto3 yaṃdhammasamannāgato khattiyo vā brāhmaṇo vā
vesso vā\
suddo vā gahaṭṭho vā pabbajito vā devo vā manusso vā; kāmāti uddānato4
dve kāmā\
vatthukāmā ca kilesakāmā ca katame vatthukāmā? Manāpikā rūpā manāpikā
saddā\
manāpikā gandhā manāpikā rasā manāpikā phoṭṭhabbā, attharaṇā pāpuraṇā,
dāsidāsā\
ajeḷakā kukkuṭasūkarā hatthigavāssavaḷavā, khettaṃ vatthu2 hiraññaṃ
suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgāraṃ ca, yaṃ
kiñci\
rajanīyaṃ vattū3 vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, paranimmitā kāmā,
animmitā\
kāmā4, pariggahitā kāmā, apariggahitā kāmā, mamāyitā kāmā, amamāyitā
kāmā, sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena5 rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo, yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
1. \"Addasaṃ kāma te mūlaṃ saṅkappā kāma jāyasi,\
Na taṃ saṅkappayissāmi evaṃ kāma na hehisī1\"ti.\
\
Ime vuccanti kilesakāmā.\
\
Saṅgāti satta saṅgā: rāgasaṅgo dosasaṅgo mohasaṅgo mānasaṅgo diṭṭhisaṅgo
kilesasaṅgo\
duccaritasaṅgo. Loketi apāyaloke manussaloke devaloke khandhaloke
dhātuloke\
āyatanaloke; saṅgaṃ loke duraccayanti yo5 kāme ca saṅge ca loke
duraccaye durativatte\
duttare duppatare dussamatikkame dubbinivatte6 atari uttari patari
samatikkami\
vinivattayīti - yo ca kāme accatari saṅgaṃ loke duraccayaṃ.\
\
1. Yo ca - mūsī11. 2. Yathā vutto - sīmu 11 3. Yaṇṭhānappatto - sīmu11.
4. Udānato -\
sīmu11 5. So - sīmu11 6. Dubbinivatto - sīmu11. \[PTS.\]\
\
\[BJT Page 608\] \[\\x 608/\]\
\
Na \[PTS Page 433\] \[\\q 433/\] so socati nājjhetīti - vipariṇataṃ
vatthuṃ na socati;\
vipariṇatasmiṃ vā vatthusmiṃ na socati; \'cakkhuṃ me1 - viparaṇata\'nti
na socati; sotaṃ me\
- ghānaṃ me - jivhā me - kāyo me - rūpā me - saddā me - gandhā me - rasā
me -\
phoṭṭhabbā me - kulaṃ - me gaṇo me āvāso me - lābho me - yaso me -
pasaṃsā me sukhaṃ\
me - cīvaraṃ me - piṇḍapāto me - senāsanaṃ me -
gilānapaccayabhesajjaparikkhārā me -\
mātā me - pitā me - bhātā me - bhaginī me - putto me - dhītā me - mittā
me - amaccā me\
- ñātī me - sālohitā me vipariṇatāti \' na socati, \' na kilamati, na
paridevati, na urattāḷiṃ\
kandati, na sammohaṃ āpajjatīti na socati; nājjhetīti - nājjheti na
ajjheti na upanijjhāyati, na\
nijjhāyati, na pajjhāyati, athavā na jāyati na jīyati na mīyati na
cavati na upapajjatīti\
nājjhetīti - \' na so socati nājjheti.\
\
Jinnasoto abandhanoti - \'sotā\' vuccati taṇhā: yo rāgo sārāgo anunayo
anurodho nandirāgo\
cittassa sārāgo anunayo anurodho nandi nandirāgo cittassa sārāgo icchā
mucchā ajjhosānaṃ\
gedho paḷigedho5 saṅge paṅko ejā māyā janikā sañjanikā sañjananī sibbanī
jālinī saritā\
visattikā suttaṃ visaṭā āyūhanī6 dutiyā paṇidhi bhavanetti vanaṃ vanatho
santhavo sneho\
apekkhā paṭibandhu 7 āsā āsiṃsanā āsiṃsitattaṃ, rūpāsā saddāsā gandhāsā
rasāsā\
phoṭṭhabbāsā lābhāsā dhanāsā puttāsā jīvitāsā, jappā pajappā abhijappā
jappanā jappitattaṃ\
loluppaṃ loluppāyanā loluppāyitattaṃ pucchañcikatā sādukamyatā,
adhammarāgo\
visamalobho nikanti nikāmanā patthanā pihanā sampatthanā, kāmataṇhā
bhavataṇhā\
vibhavataṇhā rūpataṇhā arūpataṇhā nirodhataṇhā, rūpataṇhā saddataṇhā
gandhataṇhā\
rasataṇhā phoṭṭhabbataṇhā dhammataṇhā, ogho yogo gantho upādānaṃ
āvaraṇaṃ\
nīvaraṇaṃ chadanaṃ bandhanaṃ upakkileso anusayo pariyuṭṭhānaṃ latā
vevicchaṃ,\
dukkhamūlaṃ dukkhanidānaṃ dukkhappabhavo mārapāso mārabalisaṃ
māravisayo\
taṇhānadī taṇhājālaṃ taṇhāgaddulaṃ taṇhāsamuddo, abhijjhā lobho
akusalamūlaṃ. ;Yassesā\
sotā taṇhā pahīnā succhinnā vūpasantā paṭippassaddhā abhabbuppattikā
ñāṇagginā\
daḍḍhā; so vuccati chinnasoto; abandhanoti rāgabandhanaṃ dosabandhanaṃ\
mohabandhanaṃ mānabandhanaṃ diṭṭhibandhanaṃ kilesabandhanaṃ
duccaritabandhanaṃ,\
yassetāni bandhanāni pahīnāni samucchinnāni vūpasantāni
paṭippassaddhāni\
abhabbuppattikāni ñāṇagginā daḍḍhāni; so vuccati abandhanoti chinnasoto
abandhano.\
\
Tenāha bhagavā:\
\
\"Yo\' dha kāme accatari saṅgaṃ loke duraccayaṃ,\
Na so socati nājjheti chinnasoto abandhano\"ti.\
\
15 - 15\
Yaṃ pubbe taṃ visosehi pacchā te māhu kiñcanaṃ\
Majjhe ce no gahessasi upasanto carissasi.\
\
Yaṃ \[PTS Page 434\] \[\\q 434/\] pubbe taṃ visosehīti - atīte saṅkhāre
ārabbha ye kilesā\
uppajjeyyuṃ, te kilese sosehi, visosehi, sukkhāpehi, visukkhāpehi,
abījaṃ karohi, pajaha,\
vinodehi, byantīkarehi, anabhāvaṃ gamehīti evampi - yaṃ pubbe taṃ
visosehi. Athavā ye\
atītā kammābhisaṅkhārā avipakkavipākā, te kammābhisaṅkhāre sosehi,
visosehi, sukkhāpehi,\
visukkhāpehi, abījaṃ karohi, pajaha, vinodehi, byantīkarohi, anabhāvaṃ
gamehīti evampi\
- yaṃ pubbe taṃ visosehi.\
\
1. Cakkhu me - sīmu11 machasaṃ.\
\
\[BJT Page 610\] \[\\x 610/\]\
\
Pacchā te māhu kiñcananti - \' pacchā\' vuccati anāgataṃ; anāgate
saṅkhāre ārabbha yāni\
uppajjeyyuṃ rāgakiñcanaṃ dosakiñcanaṃ mohakiñcanaṃ mānakiñcanaṃ
diṭṭhikiñcanaṃ\
kilesakiñcanaṃ duccaritakiñcanaṃ, imāni kiñcanāni tuyhaṃ mā ahu, mā
pāturakāsi, mā\
janehi, mā sañjanehi, mā nibbattehi, mā abhinibbattehi, pajaha,
vinodehi, byantīkarohi,\
anabhāvaṃ gamehīti - pacchā te māhu kiñcanaṃ.\
\
Majjhe ce no gahessasīti - \'majjhaṃ\' vuccati paccuppannā rūpā vedanā
saññā saṅkhārā\
viññāṇaṃ, paccuppanne saṅkhāre taṇhāvasena diṭṭhivasena na gahessasi, na
uggahessasi,\
na gaṇhissasi, na parāmasissasi, nābhivadissasi, na ajjhessasi,
abhinandanaṃ abhivadanaṃ\
ajjhosānaṃ gāhaṃ parāmāsaṃ abhinivesaṃ pajahissasi, vinodessasi,
byantīkarissasi,\
anabhāvaṃ gamessasīti - majjhe ce no gahessasi.\
\
Upasanto carissasīti - rāgassa santattā samitattā upasamitattā dosassa
santattā samitattā\
upasamitattā - pe -\
Sabbākusalābhisaṅkhārānaṃ santattā samitattā upasamitattā vūpasamitattā
vijjhātattā\
nibbutattā vigatattā paṭippassaddhattā santo upasanto vūpasanto nibbuto
paṭippassaddho\
carissasi viharissasi irīyissasi vattissasi pālessasi \[PTS Page 435\]
\[\\q 435/\] yapissasi\
yāpessasīti - upasanto carissasi.\
\
Tenāha bhagavā:\
\
\"Yaṃ pubbe taṃ visosehi pacchā te mā\'hu kiñcanaṃ,\
Majjhe ce no gahessasī upasanto carissasī\"ti.\
\
15 - 16\
Sabbaso nāmarūpasmiṃ yassa natthi mamāyitaṃ,\
Asatā ca na socati sa ve loke na jīyati.\
\
Sabbaso nāmarūpasmiṃ yassa natthi mamāyitanti - \'sabbaso\'ti sabbena
sabbaṃ sabbathā\
sabbaṃ asesaṃ nissesaṃ pariyādiyanavacanametaṃ \'sabbaso\'ti. Nāmanti
cattāro arūpino\
khandhā; rūpanti cattāro ca mahābhūtā catunnañca mahābhūtānaṃ upādāya
rūpaṃ; yassāti\
arahato khīṇāsavassa; mamāyitanti dve mamattā: taṇhāmamattañca
diṭṭhimamattañca.\
\
Katamaṃ taṇhāmamattaṃ? Yāvatā taṇhāsaṃkhātena sīmakataṃ mariyādikataṃ4
odhikataṃ\
pariyantakataṃ pariggahitaṃ mamāyitaṃ idaṃ mamaṃ etaṃ mamaṃ ettakaṃ
mamaṃ ettāvatā\
mamaṃ mama rūpā saddā gandhā rasā phoṭṭhabbā attharaṇā pāpuraṇā dāsidāsā
ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ janapado koso ca koṭṭhāgāraṃ ca kevalampi\
mahāpaṭhaviṃ taṇhāvasena mamāyati. Yāvatā5 aṭṭhasatataṇhāvicaritaṃ,
idaṃ\
taṇhāmamattaṃ.\
\
Idaṃ diṭṭhimamattaṃ? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāro diṭṭhivisūkāyikaṃ diṭṭhivipphanditaṃ6 diṭṭhisañeyājanaṃ
gāho paṭiggāho7\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ \' yāthāvata\'nti8
gāho yāvatā\
dvāsaṭṭhi diṭṭhigatāni, idaṃ diṭṭhimamattaṃ. Sabbaso nāmarūpasmiṃ yassa
natthi na santi\
na saṃvijjanti nūpalabbhanti pahīnā samucchinnā vūpasantā
paṭippassaddhā\
abhabbuppattikā ñāṇagginā daḍḍhāti - sabbaso nāmarūpasmiṃ yassa natthi
mamāyitaṃ.\
\
\[BJT Page 612\] \[\\x 612/\]\
\
Asatā ca na socatīti - vipariṇataṃ vā vatthuṃ na socati, vipariṇatasmiṃ
va vatthusmiṃ na\
socati: \' cakkhuṃ me vipariṇata\'nti na socati, sotaṃ me - ghānaṃ me -
jivhā me - kāyo me -\
rūpā me - saddā me - gandhā me - rasā me - phoṭṭhabbā me - kulaṃ - me
gaṇo me - āvāso\
me - lābho me - yaso me - pasaṃsā me sukhaṃ me - cīvaraṃ me - piṇḍapāto
me - senāsanaṃ\
me - gilānapaccayabhesajjaparikkhārā me - mātā me - pitā me - bhātā me -
bhaginī me -\
putto me - dhītā me - mittā me - amaccā me - ñātī sālohitā me
vipariṇatāti \' na socati, \' na\
kilamati, na paridevati, na urattāḷiṃ kandati, na sammohaṃ āpajjatīti na
evampi asati ca na\
socati. Athavā asatāya dukkhāya vedanāya phuṭṭho pareto samohito
samannāgato na socati.\
Na kilamati, na paridevati, na urattāḷiṃ kandati, na sammohaṃ āpajjatīti
evampi asatā ca na\
socati. Athavā cakkhurogena phuṭṭho pareto samohito samannāgato na
socati, na \[PTS Page\
436\] \[\\q 436/\] kilamati, na paridevati, na urattāḷiṃ kandati, na
sammohaṃ āpajjatīti\
evampi asatā ca na socati. Athavā, asante asaṃvijjamāne anupalabbhamāne
\'ahu vata me, taṃ\
vata me natthi, siyā vata me, taṃ vatāhaṃ na labhāmī\'ti na socati, na
kilamati, na paridevati,\
na urattāḷiṃ kandati, na sammohaṃ āpajjatīti evampi asatā ca na socati.\
\
Sa ce loke na jīyatīti - yassa \'mayhaṃ vā idaṃ, paresaṃ vā ida\'nti
kiñci rūpagataṃ\
vedanāgataṃ saññāgataṃ saṅkhāragataṃ viññāṇagataṃ gahitaṃ parāmaṭṭhaṃ
abhiniviṭṭhaṃ\
ajjhositaṃ adhimuttaṃ atthi, tassa jāti atthi. Bhāsitampi hetaṃ:\
\
1. \" Jiṇṇe rathasse1 maṇikuṇḍale ca\
Putte ca dāre ca tatheva jiṇṇe, 2\
Sabbesu bhogesu asevitesu\
Kasmā na santappasi sokakāle?\
\
2. Pubbe\'va maccaṃ vijahanti bhogā\
Macco va ne pubbataraṃ jahāti,\
Asassatā bhogino3 kāmakāmī\
Tasmā na socāmahaṃ sokakāle.\
\
3. Udeti āpūrati ti cando\
Atthaṃ gamitvāna4 paleti sūriyo,\
Viditā mayā sattuka5 lokadhammā\
Tasmā na sovāmahaṃ sokakāle\"ti\[a.\]\
\
1. Jino rathassaṃ - machasaṃ. Jino rathassaṃ - \[PTS\]. 2.) Jino -
machasaṃ.\
\[A.\] Jātaka - pañcakanipāta - maṇikuṇḍalajātaka.\
3. Asassakā bhāvino - sīmu11. Asassatā bhāgino - \[PTS\]. 4.) Andhaṃ
tapetvāna - machasaṃ.\
5. Aṭṭhaka - sīmu11\
\[BJT Page 614\] \[\\x 614/\]\
\
Yassa \'mayhaṃ vā idaṃ, paresaṃ vā ida\'nti kiñci rūpagataṃ vedanāgataṃ
saññāgataṃ\
saṅkhāragataṃ viññāṇagataṃ gahitaṃ parāmaṭṭhaṃ abhiniviṭṭhaṃ ajjhositaṃ
adhimuttaṃ\
natthi, tassa jāti natthi. Bhāsitampi hetaṃ: \"nandasi samaṇāti? Kiṃ
laddhā āvusoti? Tena hi\
samaṇa socasīti? Kiṃ jīyittha āvusoti? Tena hi samaṇa neva nandasi, na
socasīti?\
Evamāvusoti. \[A.\]\
\
4. Cirassaṃ \[PTS Page 437\] \[\\q 437/\] vata passāma brāhmaṇaṃ
parinibbutaṃ.\
Anandiṃ anīghaṃ bhikkhuṃ tiṇṇaṃ loke visattika\"nti\[a\]\
\
\'Sa ve loke na jīyati. \'\
\
Tenāha bhagavā:\
\"Sabbaso nāmarūpasmiṃ yassa natthi mamāyitaṃ,\
Asatā ca na socati sa ve loke na jīyatī\"ti.\
\
15 - 17\
Yassa natthi idaṃ meti paresaṃ vāpi kiñcanaṃ,\
Mamattaṃ so asaṃvindaṃ natthi veti na socati,\
\
Yassa natthi idaṃ meti paresaṃ vāpi kiñcananti - \'yassā\'ti arahato
khīṇāsavassa, yassa\
mayhaṃ vā idaṃ paresaṃ vā idanti kiñci rūpagataṃ vedanāgataṃ saññāgataṃ
saṅkhāragataṃ\
viññāṇagataṃ gahitaṃ parāmaṭṭhaṃ abhiniviṭṭhaṃ ajjhositaṃ adhimuttaṃ
natthi, na santi, na\
saṃvijjati, nūpalabbhati, pahīnaṃ samucchinnaṃ vūpasantaṃ
paṭippassaddhaṃ\
abhabbuppattikaṃ ñāṇagginā daḍḍhanti evampi - yassa natthi idaṃ meti
paresaṃ vāpi\
kiñcanaṃ. Vuttaṃ hetaṃ bhagavatā: \"nāyaṃ bhikkhave kāyo tumhākaṃ, napi
aññesaṃ.\
Purāṇamidaṃ bhikkhave kammaṃ abhisaṅkhataṃ abhisaṃcetayitaṃ vedanīyaṃ
daṭṭhabbaṃ.\
Tatra bhikkhave sutavā ariyasāvako paṭiccasamuppādaṃ yeva sādhukaṃ
yoniso\
manasikaroti: iti imasmiṃ sati idaṃ hoti, imassuppādā idaṃ uppajjati.
Imasmiṃ asati idaṃ na\
hoti, imassa nirodhā idaṃ nirujjhati. Yadidaṃ avijjāpaccayā saṅkhārā;
saṅkhārapaccayā\
viññāṇaṃ - pe -\
Evametassa kevalassa dukkhakkhandhassa samudayo hoti. Avijjāya tveva\
asesavirāganirodhā saṅkhāranirodho - pe -\
Evametassa kevalassa dukkhakkhandhassa nirodho hotī\"ti\[b\] evampi
yassa natthi idaṃ meti\
paresaṃ vāpi kiñcanaṃ.\
\
\[A.\] Devaputtasaṃyutta - dutiyavagga. \[B.\] Saṃyuttanikāya -
kalārakhattiyavagga.\
\
\[BJT Page 616\] \[\\x 616/\]\
\
Vuttampi hetaṃ bhagavatā:\
1. \"Suññato \[PTS Page 438\] \[\\q 438/\] lokaṃ avekkhassu\
Mogharāja sadā sato,\
Attānudiṭṭhiṃ ūhacca\
Evaṃ maccutaro siyā.\
Evaṃ lokaṃ avekkhantaṃ\
Maccurājā na passatī\"ti\[a\]\
\
Evampi - yassa natthi idaṃ meti paresaṃ vāpi kiñcanaṃ. Vuttampi hetaṃ
bhagavatā: \"yaṃ\
bhikkhave na tumhākaṃ, taṃ pajahatha. Taṃ vo pahīnaṃ dīgharattaṃ hitāya
sukhāya\
bhavissati1 kiñca bhikkhave na tumhākaṃ? Rūpaṃ bhikkhave na tumhākaṃ,
taṃ pajahatha,\
taṃ vo pahīnaṃ dīgharattaṃ hitāya sukhāya bhavissati. Vedanā - saññā -
saṅkhārā -\
viññāṇaṃ na tumhākaṃ, taṃ pajahatha, taṃ vo pahīnaṃ dīgharattaṃ hitāya
sukhāya\
bhavissati. Taṃ kiṃ maññatha bhikkhave yaṃ imasmiṃ jetavane
tiṇakaṭṭhasākhāpalāsaṃ taṃ\
jano hareyya vā, daheyya vā, yathā paccayaṃ vā kareyya; api nu tumhākaṃ
evamassa: \'\
amhe jano harati vā, dahati vā, yathā paccayaṃ vā karotī\'ti? No hetaṃ
bhante. Taṃ kissa\
hetu? Na hi no etaṃ bhante attā vā attaniyaṃ vā\'ti. Evameva kho
bhikkhave yaṃ na\
tumhākaṃ, taṃ pajahatha. Taṃ vo pahīnaṃ dīgharattaṃ hitāya sukhāya
bhavissati1. Kiñca\
bhikkhave na tumhākaṃ? Rūpaṃ bhikkhave na tumhākaṃ, taṃ pajahatha; taṃ
vo pahīnaṃ\
dīgharattaṃ hitāya sukhāya bhavissati. Vedanā saññā - saṅkhārā -
viññāṇaṃ na tumhākaṃ,\
taṃ pajahatha; taṃ vo pahīnaṃ dīgharattaṃ hitāya sukhāya
bhavissatī\"ti\[b\] evampi - yassa\
natthi idaṃ meti paresaṃ vāpi kiñcanaṃ.\
\
Bhāsitampi hetaṃ:\
2. \" Suddhadhamma2 samuppādaṃ suddhasaṅkhārasantatiṃ.\
Passantassa yathābhūtaṃ na bhayaṃ hoti gāmaṇi.\
\
3. Tiṇakaṭṭhasamaṃ lokaṃ yadā paññāya passati.\
Nāññā patthayate kiñci aññatra3 paṭisandhiyā\"ti \[c\]\
\
Evampi - yassa natthi idaṃ meti paresaṃ vāpi kiñcanaṃ. Vajirā \[PTS Page
439\] \[\\q 439/\]\
bhikkhunī māraṃ pāpimantaṃ etadavoca:\
\
4. \"Kinnu4 satto\'ti paccesi māra diṭṭhigataṃ nu te,\
Suddhasaṅkhārapuñjo\'yaṃ nayidha sattopalabbhati. 5\
\
5. Yathāpi aṅgasambhārā hoti saddo ratho iti,\
Evaṃ khandhesu santesu hoti sattoti sammuti.\
\
1. Bhavissatīti - sīmu11 2. Suddhāgama - syā. \[PTS\] 3. Na aññatra; -
sa. Pu 4. Kaṃ nu -\
sīmu1 11 5. Sattupalabbhati - saṃ \[PTS\].\
A. Suttanipāta - mogharājasutta. \[B.\] Khandhasaṃyutta -
natumhākavagga. \[C.\]\
Adhimuttattheragāthā.\
\
\[BJT Page 618\] \[\\x 618/\]\
\
6. Dukkhameva hi sambhoti dukkhaṃ tiṭṭhati venti ca,\
Nāññatra; dukkhā sambhoti nāññaṃ dukkhā nirujjhatī\"ti \[a\]\
\
Evampi - yassa natthi idaṃ meti paresaṃ vāpi kiñcanaṃ. \"Evameva kho
bhikkhave bhikkhu\
rūpaṃ samannesati, yāvatā rūpassa gati. Vedanaṃ saññaṃ - saṅkhāre -
viññāṇaṃ samannesati,\
yāvatā viññāṇassa gati. Tassa rūpaṃ samannesato yāvatā rūpassa gati,
vedanaṃ - saññaṃ -\
saṅkhāre - viññāṇaṃ samannesato yāvatā viññāṇassa gati, yampissa hoti
ahanti vā mamanti\
vā asmīti vā, tampi tassa na hotī\"ti\[a.\] Evampi - yassa natthi idaṃ
meti paresaṃ vāpi\
kiñcanaṃ. Āyasmā ānando bhagavantaṃ etadavoca: \"suñño loko suñño lokoti
bhante vuccati,\
kittāvatā nu kho bhante suñño loko\'ti vuccatī\'ti? Yasmā kho ānanda,
suññaṃ attena vā\
attaniyena vā, tasmā suñño loko\'ti vuccati. Kiñcānanda suññaṃ attena vā
attaniyena vā?\
Cakkhuṃ kho ānanda suññaṃ attena vā attaniyena vā. Rūpā suññā -
cakkhuviññāṇaṃ\
suññaṃ - cakkhusamphasso suñño - yadidaṃ cakkhusamphassapaccayā
uppajjati vedayitaṃ\
sukhaṃ vā dukkhaṃ vā adukkhamasukhaṃ vā, tampi suññaṃ - sotaṃ suññaṃ -
saddā suññā\
- ghānaṃ suññaṃ - gandhā suññā - jivhā suññā - rasā suññā - kāyo suñño -
phoṭṭhabbā\
suññā - mano suñño - dhammā suññā - mano - viññāṇaṃ suññaṃ -
manosamphasso suñño\
- yadidaṃ manosamphassapaccayā uppajjati vedayitaṃ sukhaṃ vā dukkhaṃ vā\
adukkhamasukhaṃ \[PTS Page 440\] \[\\q 440/\] vā, tampi suññaṃ attena vā
attaniyena vā.\
Yasmā kho ānanda, suññaṃ attena vā attaniyena vā tasmā suñño loko\'ti
vuccatī\"ti \[c\]\
evampi - yassa natthi idaṃ meti paresaṃ vāpi kiñcanaṃ.\
\
Mamattaṃ so asaṃvindanti - \' mamattā\'ti dve mamattā: taṇhāmamattaṃ
diṭṭhimamattañca\
katamaṃ taṇhāmamattaṃ? Yāvatā taṇhāsaṃkhātena sīmakataṃ mariyādīkataṃ
odhikataṃ\
pariyantakataṃ pariggahitaṃ mamāyitaṃ idaṃ mamaṃ etaṃ mamaṃ ettakaṃ
mamaṃ ettāvatā\
mamaṃ mamarūpā saddā gandhā rasā phoṭṭhabbā attharanā pāpuraṇā dāsidāsā
ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ janapado koso ca koṭṭhāgāraṃ ca kevalampi\
mahāpaṭhaviṃ taṇhāvasena mamāyati. Yāvatā aṭṭhasatataṇhāvicaritaṃ. Idaṃ\
taṇhāmamattaṃ.\
\
Katamaṃ diṭṭhimamattaṃ? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho
paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ \'yāthāvata\'nti
gāho yāvatā dvāsaṭṭhi\
diṭṭhigatāni, idaṃ diṭṭhimamattaṃ. Taṇhāmamattaṃ pahāya diṭṭhimamattaṃ
paṭinissajitvā\
mamattaṃ avindanto asaṃvindanto anadhigacchanto appaṭilabhantoti -
mamattaṃ so\
asaṃvindaṃ.\
\
Natthi meti na socatīti = vipariṇataṃ vā vatthuṃ na socati;
vipariṇatasmiṃ vā vatthusmiṃ\
na socati. Cakkhu me vipariṇatanti na socati. Sotaṃ me - ghānaṃ me -
jivhā me - kāyo me\
- rūpā me - saddā me - gandhā me - rasā me - phoṭṭhabbā me - kulaṃ me -
gaṇo me - āvāso\
me lābho me - yaso me - pasaṃsā me sukhaṃ me - cīvaraṃ me - piṇḍapato me
- senāsanaṃ\
me - gilānapaccayabhesajjaparikkhāro me - mātā me - pitā me - bhātā me -
bhaginī me putto\
me - dhītā me - mittā me - amaccā me - ñātakā me - sālohitā me
vipariṇatā\'ti na socati; na\
kilamati; na paridevati; na urattāḷiṃ kandati; sammohaṃ āpajjatīti -
natthi meti na socati.\
\
Tenāha bhagavā:\
\
\"Yassa natthi idaṃ meti paresaṃ vāpi kiñcanaṃ,\
Mamattaṃ so asaṃvindaṃ natthi meti na socatī\"ti.\
\
\[A.\] Bhikkhūnīsaṃyutta. \[B.\] Saṃyuttanikāya - āsīvisavagga. \[C.\]
Saṃyuttanikāya -\
chantavagga.\
\
\[BJT Page 620\] \[\\x 620/\]\
15 - 18\
Aniṭṭhūrī1 ananugiddho anejo sabbadhī samo,\
Tamānisaṃsaṃ pabrūmi pucchito avikampinaṃ.\
\
Aniṭṭhurī ananugiddho anejo sabbadhi samoti - katamaṃ niṭṭhuriyaṃ?
Idhekacco\
niṭṭhuriyo hoti paralābhasakkāragarukāramānanavandanapūjanāsu, issati
usūyati issaṃ\
bandhati; yaṃ evarūpaṃ niṭṭhuriyaṃ niṭṭhuriyakammaṃ issā issāyanā
issāyitattaṃ usūyā\
usūyanā usūyāyitattaṃ, idaṃ vuccati niṭṭhuriyaṃ. Yassetaṃ niṭṭhuriyaṃ
pahīnaṃ\
samucchinnaṃ vūpasantaṃ paṭippassaddhaṃ abhabbuppattikaṃ ñāṇagginā
daḍḍhaṃ; so\
vuccati aniṭṭhurīti. Ananugiddhoti \'gedho vuccati taṇhā, yo rāgo sārāgo
anunayo anurodho\
nandi nandirāgo, cittassa sārāgo icchā mucchā ajjhosānaṃ, gedho
paḷigedho saṅgo paṅko ejā\
māyā janikā sañjananī sibbanī jālinī saritā visattikā suttaṃ visatā
āyūhanī dutiyā paṇidhi\
bhavanetti vanaṃ vanatho santhavo sneho apekkhā paṭibandhu āsā āsiṃsanā
āsiṃsitattaṃ,\
rūpāsā saddāsā gandhāsā rasāsā phoṭṭhabbāsā lābhāsā dhanāsā puttāsā
jīvitāsā, jappā\
pajappā abhijappā jappanā jappitattaṃ, loluppaṃ loluppāyanā
loluppāyitattaṃ, pucchañcikatā\
sā kamyatā, adhammarāgo visamalobho nikanti nikāmanā patthanā pihanā
sampatthanā,\
kāmataṇhā bhavataṇhā vibhavataṇhā, rūpataṇhā arūpataṇhā nirodhataṇhā,
rūpataṇhā\
saddataṇhā gandhataṇhā rasataṇhā phoṭṭhabbataṇhā dhammataṇhā, ogho yogo
gantho\
upādānaṃ āvaraṇaṃ nīvaraṇaṃ chadanaṃ bandhanaṃ upakkileso anusayo
pariyuṭṭhānaṃ\
latā vevicchaṃ dukkhamūlaṃ dukkhanidānaṃ dukkhappabhavo mārapāso
mārabaḷisaṃ\
māraviso, taṇhānadī taṇhājālaṃ taṇhāgaddulaṃ taṇhāsamuddo, abhijjhā
lobho\
akusalamūlaṃ\' yasseso \[PTS Page 441\] \[\\q 441/\] gedho pahīno
samucchinno vūpasantaṃ\
paṭippassaddhaṃ abhabbuppattikaṃ ñāṇagginā daḍḍho, so vuccati
ananugiddho. So rūpe\
agiddho sadde agiddho gandhe agiddho, rase agiddho, phoṭṭhabbe agiddho,
kule gaṇe\
āvāse lābhe yase passāyaṃ sukho, cīvare piṇḍapāte senāsane\
gilānapaccayabhesajjaparikkhāre, kāmadhātuyā rūpadhātuyā arūpadhātuyā,
kāmabhave\
rūpabhave arūpabhave saññābhave asaññābhave nevasaññānāsaññābhave
ekavokārabhave\
catuvokārabhave pañcavokārabhave, atīte anāgate paccuppanne,\
diṭṭhasutamutaviññātabbesu dhammesu agiddho agathito2 amucchito
anajjhopanno\
vītagedho vigatagedho cattagedho vantagedho muttagedho pahīnagedho\
paṭinissaṭṭhagedho vītarāgo vigatarāgo cattarāgo vantarāgo muttarāgo
pahīnarāgo\
paṭinissaṭṭharāgo nicchāto nibbuto sītībhūto sukhapaṭisaṃvedī
brahmabhūtena attanā\
viharatīti aniṭṭhurī ananugiddho.\
\
Anejo sabbadhi samoti - \'ejā \'vuccati taṇhā; yo rāgo sārāgo anunayo
anurodho nandi\
nandirāgo, cittassa sārāgo icchā mucchā ajjhosānaṃ, gedho paḷigedho
saṅgo paṅko ejā māyā\
janikā sañjananī sibbanī jālinī saritā visattikā suttaṃ visatā āyūhanī
dutiyā paṇidhi\
bhavanetti vanaṃ vanatho santhavo sneho apekkhā paṭibandhu āsā āsiṃsanā
āsiṃsitattaṃ,\
rūpāsā saddāsā gandhāsā rasāsā phoṭṭhabbāsā lābhāsā dhanāsā puttāsā
jīvitāsā, jappā\
pajappā abhijappā jappanā jappitattaṃ, loluppaṃ loluppāyanā
loluppāyitattaṃ, pucchañcikatā\
sā kamyatā, adhammarāgo visamalobho nikanti nikāmanā patthanā pihanā
sampatthanā,\
kāmataṇhā bhavataṇhā vibhavataṇhā, rūpataṇhā arūpataṇhā nirodhataṇhā,
rūpataṇhā\
saddataṇhā gandhataṇhā rasataṇhā phoṭṭhabbataṇhā dhammataṇhā, ogho yogo
gantho\
upādānaṃ āvaraṇaṃ nīvaraṇaṃ chadanaṃ bandhanaṃ upakkileso anusayo
pariyuṭṭhānaṃ\
latā vevicchaṃ dukkhamūlaṃ dukkhanidānaṃ dukkhappabhavo mārapāso
mārabaḷisaṃ\
māraviso, taṇhānadī taṇhājālaṃ taṇhāgaddulaṃ taṇhāsamuddo, abhijjhā
lobho\
akusalamūlaṃ\' yasse\'sā ejā taṇhā pahīnā samucchinnā vūpasanto
paṭippassaddho\
abhabbuppattiko ñāṇagginā daḍḍhā, so vuccati anejo. Ejāya pahīnattā
anejo. Ejāya\
pahīnattā anejo. So lābhe\'pi na iñjati, alābhepi na iñjati yasepi na
iñjati, ayasepi na iñjati,\
pasaṃsāyapi na iñjati, nindāyapi na iñjati, sukhepi na iñjati, dukkhepi
na iñjati, na calati, na\
vedhati, nappavedhati, na sampavedhatīti - anejo. Sabbadhi samoti sabbaṃ
vuccati\
dvādasāyatanāni: cakkhu ce va3 rūpā ca saddhā ca gandhā ca rasā ca
phoṭṭhabbā ca mano\
ceva dhammā ca. Yato ajjhattikabāhiresu āyatanesu chandarāgo pahīno hoti
ucchinnamūlo\
tālāvatthukato āyatiṃ anuppādadhammo, so vuccati sabbadhi samo. So
sabbattha tādī\
sabbattha majjhatto sabbattha upekkhakoti - anejo sabbadhi samo.\
\
1. Anuddhari - pu. 2. Agadhito - sīmu11. Machasaṃ 3. Cakkhuñceva -
sīmu.\
\
\[BJT Page 622\] \[\\x 622/\]\
Tamānisaṃsaṃ pabrūmi pucchito avikampinanti - avikampinaṃ puggalaṃ
puṭṭho pucchito\
yācito ajjhesito pasādito ime cattāro ānisaṃse pabrūmi: so aniṭṭhurī
ananugiddho anejo\
sabbadhi samoti brūmi ācikkhāmi desehi paññapehi paṭṭhapehi vivara
vibhaja uttānīkarohi\
pakāsemīti - tamānisaṃsaṃ pabrūmi pucchito avikampinaṃ.\
\
Tenāha bhagavā:\
\
\"Aniṭṭhurī ananugiddho anejo sabbadhi samo,\
Tamānisaṃsaṃ pabrūmi pucchito avikampina\"nti.\
\
15 - 19\
\
Anejassa \[PTS Page 442\] \[\\q 442/\] vijānato natthi kāci nisaṅkiti,
1\
Virato so viyārambhā 2 khemaṃ passati sabbadhi.\
\
Anejassa vijānatoti - \'ejā\' vuccati taṇhā; yo rāgo sārāgo anunayo
anurodho nandi nandirāgo,\
cittassa sārāgo icchā mucchā ajjhosānaṃ, gedho paḷigedho saṅgo paṅko ejā
māyā janikā\
sañjananī sibbanī jālinī saritā visattikā suttaṃ visatā āyūhanī dutiyā
paṇidhi bhavanetti\
vanaṃ vanatho santhavo sneho apekkhā paṭibandhu āsā āsiṃsanā
āsiṃsitattaṃ, rūpāsā\
saddāsā gandhāsā rasāsā phoṭṭhabbāsā lābhāsā dhanāsā puttāsā jīvitāsā,
jappā pajappā\
abhijappā jappanā jappitattaṃ, loluppaṃ loluppāyanā loluppāyitattaṃ,
pucchañcikatā sā\
kamyatā, adhammarāgo visamalobho nikanti nikāmanā patthanā pihanā
sampatthanā,\
kāmataṇhā bhavataṇhā vibhavataṇhā, rūpataṇhā arūpataṇhā nirodhataṇhā,
rūpataṇhā\
saddataṇhā gandhataṇhā rasataṇhā phoṭṭhabbataṇhā dhammataṇhā, ogho yogo
gantho\
upādānaṃ āvaraṇaṃ nīvaraṇaṃ chadanaṃ bandhanaṃ upakkileso anusayo
pariyuṭṭhānaṃ\
latā vevicchaṃ dukkhamūlaṃ dukkhanidānaṃ dukkhappabhavo mārapāso
mārabaḷisaṃ\
māraviso, taṇhānadī taṇhājālaṃ taṇhāgaddulaṃ taṇhāsamuddo, abhijjhā
lobho\
akusalamūlaṃ\' yasse\'sā evaṃ taṇhā pahīnā samucchinnā vūpasantaṃ
paṭippassaddhaṃ\
abhabbuppattikaṃ ñāṇagginā daḍḍhā; so vuccati anejo. Ejāya pahīnattā
anejo. So lābhepi\
na iñjati. Alābhepi na iñjati. Yasepi na iñjati. Ayasepi na iñjati.
Pasaṃsāyapi na iñjati.\
Nindāyapi na iñjati. Sukhepi na iñjati. Dukkhepi na iñjati. Na calati na
vedhati. Na\
sampavedhati. Anejassa vijānatoti - vijānato paṭivijānato paṭivijjhato,
\"sabbe saṅkhārā\
dukkhā\'ti samecca abhisamecca dhammaṃ; \' sabbe dhammā anattā\'ti
samecca abhisamecca\
dhammaṃ; \' avijjāpaccayā saṅkhārā\'ti samecca abhisamecca dhammaṃ; \'
saṅkhārapaccayā\
viññāṇa\'nti samecca abhisamecca dhammaṃ; \' viññāṇapaccayā nāmarūpanti
-\
nāmarūpapaccayā saḷāyatananti - saḷāyatanapaccayā phassoti -
phassapaccayā vedanāti -\
vedanāpaccayā taṇhāti - taṇhāpaccayā upādānanti - upādānapaccayā bhavoti
-\
bhavapaccayā jātīti - jātipaccayā jarāmaraṇa\'nti samecca abhisamecca
dhammaṃ;\
\'avijjānirodhā saṅkhāranirodho\'ti samecca abhisamecca dhammaṃ;
\'saṅkhāranirodhā\
viññāṇanirodho\'ti samecca abhisamecca dhammaṃ; viññāṇanirodhā
nāmarūpanirodho\'ti -\
nāmarūpanirodhā saḷāyatananirodhoti saḷāyatananirodho phassanirodhoti -
phassanirodhā\
vedanānirodhoti vedanānirodhā taṇhānirodhoti taṇhānirodhā
upādānanirodhoti -\
upādānanirodhā bhavanirodhoti - bhavanirodhā jātinirodhoti -
jātinirodhā\
jarāmaraṇanirodho\'ti samecca abhisamecca dhammaṃ; \' idaṃ dukkha\'nti
samecca\
abhisamecca dhammaṃ; \'ayaṃ dukkhasamudayo\'ti - ayaṃ dukkhanirodhoti -
ayaṃ\
dukkhanirodhagāminīpaṭipadāti samecca abhisamecca dhammaṃ; \'ime
āsavā\'ti samecca\
abhisamecca dhammaṃ; \' ayaṃ āsavasamudayo\'ti - ayaṃ āsavanirodhoti -
ayaṃ\
āsavanirodhagāminīpaṭipadāti samecca abhisamecca dhammaṃ, \'ime dhammā
abhiññeyyā\'ti\
samecca abhisamecca dhammaṃ, ime dhammā pariññeyyāti - ime dhammā
pahātabbāti - ime\
dhammā bhāvetabbāti - ime dhammā sacchikātabbā\'ti samecca abhisamecca
dhammaṃ;\
channaṃ phassāyatanānaṃ samudayañca atthaṃgamañca assādañca ādīnavañca
nissaraṇañca\
samecca abhisamecca dhammaṃ; pañcannaṃ upādānakkhandhānaṃ samudayañca\
atthaṅgamañca assādañca ādīnavañca nissaraṇañca samecca abhisamecca
dhammaṃ;\
catunnaṃ mahābhūtānaṃ samudayañca atthaṅgamañca assādañca ādīnavañca
nissaraṇañca\
samecca abhisamecca dhammaṃ; \' yaṃ kiñci samudayadhammaṃ; sabbaṃ taṃ\
nirodhadhamma\'nti jānato ājānato vijānato paṭivijānato paṭivijjhatoti -
anejassa vijānato.\
\
Natthi kāci nisaṃkhitīti - \' nisaṃkhitiyo\' vuccanti puññābhisaṅkhāro
apuññābhisaṅkhāro\
āneñjābhisaṅkhāro; yato puññābhisaṅkhāro ca apuññābhisaṅkhāro ca
āneñjābhisaṅkhāro ca\
pahīnā honti ucchinnamūlā tālāvatthukatā anabhāvakatā āyatiṃ
anuppādadhammā, ettāvatā\
nisaṃkhitiyo natthi, na santi, na saṃvijjanti, nūpalabbhanti; pahīnā
samucchinnā vūpasantā\
paṭippassaddhā abhabbuppattikā ñāṇagginā daḍḍhātinatthi kāci
nisaṃkhiti.\
\
1. Visaṃkhiti - saṃ tisaṃkhati - machasaṃ 2. Viriyārambhā - machasaṃ
\[a.\] Dhammasaṅgaṇi\
- nikkhepakaṇḍa, khuddakavatthuvibhaṅga.\
\[BJT Page 624\] \[\\x 624/\]\
\[Half page missing\]\
Anejassa vijānato natthī kāci nisaṃkhiti,\
Virato so viyārambhā khemaṃ passati sabbadhīti.\
\
15 - 20\
Na samesu na omesu na ussesu vadate2 muni,\
Santo so vītamacchero nādeti na nirassatī\'ti (bhagavā).\
\
Na samesu na omesu na ussesu vadate munīti - \'monaṃ\' vuccati ñāṇaṃ, yā
paññā pajānanā\
vicayo pavicayo dhammavicayo sallakkhaṇā upalakkhaṇā paccupalakkhaṇā
paṇḍiccaṃ\
kosallaṃ nepuññaṃ vebhavyā cintā upaparikkhā bhūri medhā pariṇāyikā
vipassanā\
sampajaññaṃ patodo paññā paññindriyaṃ paññābalaṃ paññāsatthaṃ
paññāpāsādo\
paññāāloko paññāobhāso paññāpajjoto paññāpāsādo paññāāloko paññāobhāso
paññāpajjoto\
paññāratanaṃ amoho dhammavicayo sammādiṭṭhi, tena ñāṇena samannāgato
muni\
monappattoti.\
\
Tīṇi moneyyāni: kāyamoneyyaṃ vacīmoneyyaṃ manomoneyyaṃ. Katamaṃ
kāyamoneyyaṃ?\
Tividhānaṃ kāyaduccaritānaṃ pahānaṃ kāyamoneyyaṃ. Tividhaṃ
kāyasucaritaṃ\
kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,\
pariññāsahagato maggo kāyamoneyyaṃ, kāye chandarāgassa pahānaṃ
kāyamoneyyaṃ,\
kāyasaṃkhārānirodho catutthajjhānasamāpatti kāyamoneyyaṃ. Idaṃ
kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahānaṃ
vacīmoneyyaṃ,\
vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā\
vacīmoneyyaṃ, pariññāsahagato maggo vacīmoneyyaṃ, vācāya chandarāgassa
pahānaṃ\
vacīmoneyyaṃ. Vacīsaṃkhāranirodho dutiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ,\
tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ,
cittapariññā\
manomoneyyaṃ, pariññāsahagato maggo manomoneyyaṃ, citte chandarāgassa
pahānaṃ\
manomoneyyaṃ, cittasaṃkhāranirodho saññāvedayitanirodhasamāpatti
manomoneyyaṃ. Idaṃ\
manomoneyyaṃ.\
\
5. \'\'Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ.\
\
6. Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu ninhātapāpaka\'\'nti.\
\
Imehi tīhi moneyyehi dhammehi samannāgato cha munino: agāramunino
anagāramunino\
sekhamunino asekhamunino paccekamunino munimuninoti.\
\[A.\] Dhammasaṅgaṇi niddesavāra. \[B.\] Tikaṅguttara - āpāyikavagga
\[c.\] Itivuttaka -\
dutiyavagga.\
\
Katame agāramunino? Ye te agārikā diṭṭhapadā viññātasāsanā, ime
agāramunino. Katame\
anagāramunino? Ye te pabbajitā diṭṭhapadā viññātasāsanā, ime
anagāramunino. Satta sekhā\
sekhamunino. Arahanto asekhamunino. Paccekabuddhā paccekamunino.
Munimunino\
vuccanti tathāgatā arahanto sammāsambuddhā.\
\
7. \'\'Na monena muni hoti mūḷharūpo aviddasu,\
Yo ca tulaṃ va paggayha varamādāya paṇḍito.\
\
8. Pāpāni parivajjeti sa munī tena so munī,\
Yo munāti ubho loke munī tena pavuccatī. \'\'\
\
9. \'\'Asatañca satañca ñatvā dhammaṃ\
Ajjhattaṃ bahiddhā ca sabbaloke,\
\[PTS Page 443\] \[\\q 443/\] pūjito yo\
Saṅgajālamaticca so munī.\
\
Muni seyyohamasmīti vā, sadisohamasmīti vā, hīnohamasmīti vā na vadati,
na katheti, na\
bhaṇati, na dīpayati, na voharatīti - na samesu na omesu na ussesu
vadate muni.\
\
Santo so vītamaccheroti - \'santo\'ti rāgassa santattā samitattā santo,
dosassa - mohassa santo\
kodhassa - upanāhassa - makkhassa - paḷāsassa - issāya macchariyassa -
māyāya -\
sāṭheyyassa - thambhassa - sārambhassa - mānassa - atimānassa madassa -
pamādassa -\
sabbakilesānaṃ - sabbaduccaritānaṃ - sabbadarathānaṃ sabbapariḷāhānaṃ -
sabbasantāpānaṃ\
- sabbākusalābhisaṅkhārānaṃ santattā samitattā vūpasamitattā vijjhātattā
nibbuto\
paṭippassaddhoti \[PTS Page 444 \[\\q 444/\] \'\]santo so;
vītamaccheroti pañca\
macchariyāni: āvāsamacchariyaṃ vūpasantā paṭippassaddhā abhabbuppattikā
ñāṇagginā\
daḍḍhāti gāho. Idaṃ vuccati macchariyaṃ; yassetaṃ macchariyaṃ pahīnaṃ
samucchinnaṃ\
vūpasantipaṭippassaddhā abhabbuppattikā ñāṇagginā daḍḍhaṃ; so vuccati
vītamaccharo\
vigatamaccharo cattamaccharo vantamaccharo muttamaccharo pahīnamaccharo\
paṭinissaṭṭhamaccharoti - santo so vītamacchero.\
\
1. Mañjussaro - syā 2 pana - sīmu 11\
\
\[BJT Page 626\] \[\\x 626/\]\
\
Nādeti na nirassatīti bhagavāti - \'nādetī\'ti rūpaṃ nādiyati, na
upādiyati, na gaṇhāti, na\
parāmasati, nābhinivisati. Vedanaṃ - saññaṃ - saṅkhāre - viññāṇaṃ -
gatiṃ - uppattiṃ\
paṭisandhiṃ - bhavaṃ - saṃsāraṃ - vaṭṭaṃ nādiyati, na upādiyati, na
gaṇhāti, na parāmasati,\
nābhinivisatīti - nādeti; na nirassatīti rūpaṃ na pajahati, na vinodeti,
na byantīkaroti, na\
anabhāvaṃ gameti. Vedanaṃ - saññaṃ - saṅkhāre - viññāṇaṃ - gatiṃ
uppattiṃ - paṭisandhiṃ\
- bhavaṃ - saṃsāraṃ - vaṭṭaṃ na pajahati, na vinodeti na byantīkaroti,
anabhāvaṃ gameti;\
bhagavāti gāravādhivacanaṃ; apica, bhaggarāgoti bhagavā; bhaggadosoti
bhagavā;\
bhaggamohoti bhagavā; bhaggadiṭṭhīti bhagavā; bhaggamānoti bhagavā;
bhaggakaṇṭakoti1\
bhagavā; bhaggakilesotī bhagavā; bhaji vibhaji paṭivibhaji
dhammaratananti bhagavā;\
bhavānaṃ antakaroti bhagavā; bhāvitakāyo bhāvitasīlo bhāvitacitto
bhāvitapaññoti bhagavā;\
bhaji vā bhagavā araññe vanapatthāni pantāni senāsanāti appasaddāni
appanigghosāni\
vijanātāni manussarāhaseyyāni paṭisallānasāruppānīti bhagavā; bhāgī vā
bhagavā\
vīvarapiṇḍapātasenāsanagilānapaccayabhesajjaparikkhārānanti bhagavā;
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā;\
bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā; bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā; bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ
ānāpānasatisamādhissa\
asubhasamāpattiyāti bhagavā; bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā; bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā; \'bhagavā\'ti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ \'bhagavā\'ti - nādeti na nirassatīti bhagavā\'ti.\
\
Tenāha bhagavā:\
\" Na samesu na omesu na ussesu vadate muni,\
Santo so vītamacchero nādeti na nirassatī\'ti bhagavā\"ti\
\
Attadaṇḍasuttaniddeso samatto paṇṇarasamo.\
16.\
Sāriputtasuttaniddeso.\
\
Atha sāriputtasuttaniddeso vuccati:\
\
16 - 1\
Na \[PTS Page 445\] \[\\q 445/\] me diṭṭho ito pubbe\
(Iccāyasmā sāriputto)\
Na suto uda kassaci,\
Evaṃ vagguvado satthā\
Tusitā gaṇimāgato.\
\
Na me diṭṭho ito pubbeti ito pubbe me mayā na diṭṭhapubbo so bhagavā
iminā cakkhunā\
iminā attabhāvena; yadā bhagavā tāvatiṃsabhavane pāricchattakamūle
paṇḍukambalasilāyaṃ\
vassaṃ vuttho devagaṇaparivuto majjhe maṇimayena sopānena
saṅkassanagaraṃ otiṇṇo,\
imaṃ dassanaṃ pubbe na diṭṭhoti \'na me diṭṭho ito pubbe\'.\
\
Iccāyasmā sāriputtoti - \' iccā\'ti padasandhi padasaṃsaggo padapāripūri
akkharasamavāyo\
byañjanasiliṭṭhatā padānupubbatāmetaṃ \'iccā\'ti. Āyasmāti piyavacanaṃ
garuvacanaṃ\
sagāravasappatissavacanametaṃ \' āyasmā\'ti. Sāriputtoti tassa therassa
nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ nirutti byañjanaṃ
abhilāpoti\
- iccāyasmā sāriputto.\
\
\[BJT Page 628\] \[\\x 628/\]\
Na suto uda kassacīti - \'nā\'ti paṭikkhepo; udāti padasandhi
padasaṃsaggo padapāripūri\
akkharasamavāyo byañjanasiliṭṭhatā padānupubbatāmetaṃ udāti; kassacīti
kassaci\
khattiyassa vā brāhmaṇassa vā vessassa vā suddassa vā gahaṭṭhassa vā
pabbajitassa vā\
devassa vā manussassa vāti - na suto uda kassaci.\
\
Evaṃ \[PTS Page 446\] \[\\q 446/\] vagguvado satthāti - evaṃ vagguvado
madhuravado\
pemanīyavado hadayaṅgamavado karavīkarutamañjughoso. 1
Aṭṭhaṅgasamannāgato ko\
pana tassa bhagavato mukhato ghoso niccharati: vissaṭṭho ca viññeyyo ca
mañju ca\
savanīyo va bindu ca avisārī ca gambhīro ca ninnādī ca yathāparisaṃ kho
pana so bhagavā\
sarena viññāpeti. Na assa bahiddhā parisāya ghoso niccharati.
Brahmassaro kho pana so\
bhagavā karavīkabhāṇīti evaṃ vagguvado. Satthāti satthā bhagavā
satthavāho; yathā\
satthavāho satte kantāraṃ tāreti, dubhikkhakantāraṃ tāreti,
nirudakakantāraṃ tāreti, uttāreti,\
nittāreti, patāreti, khemantabhūmiṃ sampāpeti, evamevaṃ bhagavā
satthavāho satte kantāraṃ\
tāreti; jātikantāraṃ tāreti, jarākantāraṃ tāreti, byādhikantāraṃ tāreti,
maraṇakantāraṃ tāreti,\
sokakantāraṃ tāreti, paridevakantāraṃ tāreti, dukkhakantāraṃ tāreti,\
domanassūpāyāsakantāraṃ tāreti, rāgakantāraṃ tāreti, dosa - moha - māna
- diṭṭhi -\
kilesaduccaritakantāraṃ tāreti, rāgagahanaṃ tāreti, dosagahanaṃ tāreti,
mohagahanaṃ tāreti,\
mānagahanaṃ tāreti, diṭṭhigahanaṃ tāreti, kilesagahanaṃ -
duccaritagahanaṃ tāreti, uttāreti,\
nittāreti, patāreti; khemantaṃ amataṃ nibbānaṃ sampāpetīti evampi
bhagavā satthavāho.\
Athavā bhagavā netā vinetā anunetā paññāpetā nijjhāpetā pekkhetā
pasādetāti evampi\
bhagavā satthavāho. Athavā bhagavā anuppannassa maggassa uppādetā
asañjātassa\
maggassa sañjanetā anakkhātassa maggassa akkhātā maggaññū maggavidū
maggakovido;\
maggānugā ca panassa2 etarahi sāvakā viharanti pacchā samannāgatāti
evampi bhagavā\
satthavāhoti - evaṃ vagguvado satthā.\
\
1. Mañjussaro - syā 2. Pana - sīmu. 11.\
\
\[BJT Page 630\] \[\\x 630/\]\
\
Tusitā gaṇimāgatoti - bhagavā tusitā kāyā cavitvā sato sampajāno
mātukucchiṃ okkantoti\
evampi tusitā gaṇimāgato; athavā \[PTS Page 447\] \[\\q 447/\] devā
vuccanti tusitā; te\
tuṭṭhā santuṭṭhā attamanā pamuditā pītisomanassajātā; devalokato gaṇiṃ
āgatoti evampi\
tusitā gaṇimāgato; atha vā arahanto vuccanti tusitā. Te tuṭṭhā santuṭṭhā
attamanā\
paripuṇṇasaṅkappā. Arahantānaṃ gaṇiṃ āgatoti evampi tusitā gaṇimāgato;
\'gaṇī\'ti gaṇī\
bhagavā; gaṇācariyoti gaṇī; gaṇassa satthāti gaṇī; gaṇaṃ pariharatīti
gaṇī; gaṇaṃ\
ovadatīti gaṇī; gaṇamanusāsatīti gaṇī; visārado gaṇaṃ upasaṅkamatīti
gaṇī; gaṇossa1\
sussūsati sotaṃ odahati aññā cittaṃ upaṭṭhapetīti gaṇī; gaṇaṃ akusalā
uṭṭhāpetvā kusale\
patiṭṭhāpetīti gaṇī; bhikkhugaṇassa gaṇī. Bhikkhunīgaṇassa gaṇī,
upāsakagaṇassa\
gaṇī, upāsikāgaṇassa gaṇī, rājagaṇassa gaṇī, khattiyagaṇassa -
brāhmaṇagaṇassa -\
vessagaṇassa - suddagaṇassa - devagaṇassa - brahmagaṇassa2 gaṇī, saṅghī,
gaṇī,\
gaṇācariyo; āgatoti āgato upāgato samūpāgato sampatto3 saṅkassanagaranti
- tusitā\
gaṇimāgato.\
\
Tenāha thero sāriputto:\
\
\" Na me duṭṭho ito pubbe\
(Iccāyasmā sāriputto)\
Na suto uda kassaci,\
Evaṃ vagguvado satthā\
Tusitā gaṇimāgato\"ti.\
\
16 - 2\
\
Sadevakassa lokassa\
Yathā dissati cakkhumā,\
Sabbaṃ tamaṃ vinodetvā\
Ekova ratimajjhagā.\
\
Sadevakassa lokassāti - sadevakassa lokassa samārakassa sabrahmakassa\
sassamaṇabrāhmaṇiyā pajāya sadevamanussāyāti - sadevakassa lokassa.\
\
Yathā dissati cakkhumāti - yathā bhagavantaṃ tāvatiṃsabhavane
pāricchattakamūle\
paṇḍakambalasilāyaṃ nisinnaṃ dhammaṃ desentaṃ devatā passanti; tathā
manussā passanti;\
yathā manussā passanti, \[PTS Page 448\] \[\\q 448/\] tathā devatā
passanti; yathā devānaṃ\
dissati, tathā manussānaṃ dissati; yathā manussānaṃ dissati, tathā
devānaṃ dissatīti evampi\
yathā dissati cakkhumā. Yathā vā pane\'ke bhonto samaṇabrāhmaṇā adantā
dantavaṇṇena\
dissanti, asantā santavaṇṇena dissanti, anupasantā upasantavaṇṇena
dissanti, anibbutā\
nibbutavaṇṇena dissanti.\
\
1. Gaṇassa - sa 2. Brāhmaṇagaṇassa - sīmu. 11 3. Samupapanno sīmu. -
Machasaṃ\
\
\[BJT Page 632\] \[\\x 632/\]\
\
1. \" Patirūpako mattikākuṇḍalova\
Lohaḍḍhamāsova suvaṇṇachanno,\
Caranti loke parivārachannā\
Anto asuddhā bahi sobhamānā\"ti\[a.\]\
\
Na bhagavā evaṃ dissati. Bhagavā bhūtena tacchena tathena yāthāvena
aviparītena\
sabhāvena danto dantavaṇṇena dissati, santo santavaṇṇena dissati,
upasanto\
upasantavaṇṇena dissati, nibbuto nibbutavaṇṇena dissati;
akappitairiyāpathā ca buddhā\
bhagavanto paṇidhisampaṇṇāti evampi - yathā dissati cakkhumā. Athavā
bhagavā\
visuddhasaddo gatakittisaddasiloko nāgabhavane ca supaṇṇabhavane ce
yakkhabhavane ca\
asurabhavane ca gandhabbabhavane ca mahārājabhavane ca indabhavane ca
brahmabhavane\
ca devabhavane va ediso ca tādiso ca tato ca bhiyyoti evampi - yathā
dissati cakkhumā.\
Athavā bhagavā dasahi balehi samannāgato catuhi vesārajjehi catuhi
paṭisambhidāhi chahi\
abhiññāhi chahi buddhadhammehi tejena ca balena ca guṇena ca viriyena ca
paññāya ca\
dissati ñāyati \'paññāyati.\
\
2. \"Dūre santo pakāsenti himavantova pabbato,\
Asantettha na dissanti ratti khittā yathā sarā\"\[b\]\
\
Evampi yathā dissati cakkhumā. Cakkhumāti bhagavā pañcahi cakkhūhi
cakkhumā:\
maṃsacakkhunāpi cakkhumā, dibbacakkhunāpi cakkhumā, paññācakkhunāpi
cakkhumā,\
buddhacakkhunāpi cakkhumā, samantacakkhunāpi cakkhumā.\
\
Kathaṃ \[PTS Page 449\] \[\\q 449/\] bhagavā maṃsacakkhunāpi cakkhumā?\
Maṃsacakkhumhi bhagavato pañca vaṇṇā saṃvijjanti: nīlo ca vaṇṇo pītako
ca vaṇṇo\
lohitako ca vaṇṇo kaṇho ca vaṇṇo odāto ca vaṇṇo. Akkhilomāni ca
bhagavato - yattha ca\
akkhilomāni patiṭṭhitāni taṃ nīlaṃ hoti sunīlaṃ pāsādikaṃ dassaneyyaṃ\
ummāpupphasamānaṃ. Tassa parato pītakaṃ hoti supītakaṃ suvaṇṇavaṇṇaṃ
pāsādikaṃ\
dassaneyyaṃ kaṇikārapupphasamānaṃ. Ubhato akkhikūṭāni bhagavato
lohitakāni honti\
sulohitakāni, pāsādikāni dassaneyyāni indagopakasamānāni. Majjhe kaṇhaṃ
hoti sukaṇhaṃ\
alūkhaṃ siniddhaṃ1 pāsādikaṃ dassaneyyaṃ addāriṭṭhakasamānaṃ. 2 Tassa
parato odātaṃ\
hoti suodātaṃ setaṃ paṇḍaraṃpāsādikaṃ dassaneyyaṃ osadhītārakāsamānaṃ.
Tena bhagavā\
pākatikena maṃsacakkhunā attabhāvapariyāpannena
purimasucaritakammābhinibbattena\
samantā yojanaṃ passati divā ceva rattiñca.\
\
\[A.\] Kosalasaṃyutta - dutiyavagga. \[B.\] Dhammapada -
pakiṇṇakavagga.\
1. Suddhaṃ - machasaṃ. Sīmu11 2. Bhaddāriṭṭhakasamānaṃ - sa.\
\
\[BJT Page 634\] \[\\x 634/\]\
\
Yadā hi caturaṅgasamannāgato andhakāro hoti: suriyo ca atthaṅgato hoti,
kāḷapakkho ca\
uposatho hoti, tibbo ca vanasaṇḍo hoti, mahā ca kāḷamegho abbhuṭṭhito
hoti, evarūpepi\
caturaṅgasamannāgato andhakāre samantā yojanaṃ passati. Natthi so kuḍḍo
vā kavāṭaṃ vā\
pākāro vā pabbato vā gaccho vā latā vā āvaraṇaṃ rūpānaṃ dassanāya,
ekañce tilaphalaṃ\
nimittaṃ katvā tilavāhe pakkhipeyya, taññeva tilaphalaṃ uddhareyya. Evaṃ
parisuddhaṃ\
bhagavato pākatikaṃ maṃsacakkhu. Evaṃ bhagavā maṃsacakkhunāpi cakkhumā.\
\
Kathaṃ bhagavā dibbena cakkhunāpi2 cakkhumā? Bhagavā dibbena cakkhunā
visuddhena\
atikkantamānusakena sate passati cavamāne uppajjamāne hīne paṇīte
suvaṇṇe dubbaṇṇe\
sugate duggate yathākammūpage satte pajānāti: \[PTS Page 450\] \[\\q
450/\] ime vata\
bhonto sattā kāyaduccaritena samannāgatā, vacīduccaritena samannāgatā,
manoduccaritena\
samannāgatā ariyānaṃ upavādakā, micchādiṭṭhikā,
micchādiṭṭhikammasamādānā; te\
kāyassa bhedā parammaraṇā apāyaṃ duggatiṃ vinipātaṃ nirayaṃ upapannā.
Ime vā pana\
bhonto sattā kāyasucaritena samannāgatā, vacīsucaritena samannāgatā,
manosucaritena\
samannāgatā, ariyānaṃ anupavādakā, sammādiṭṭhikā,
sammādiṭṭhikammasamādānā; te\
kāyassa bhedā parammaraṇā sugatiṃ saggaṃ lokaṃ upapannā\'ti. Iti dibbena
cakkhunā\
visuddhena atikkantamānusakena satte passati cavamāne uppajjamāne hīne
paṇīte\
suvaṇṇe dubbaṇṇe sugate duggate, yathākammūpage satte pajānāti.
Ākaṅkhamāno ca\
bhagavā ekampi lokadhātuṃ passeyya, dvepi lokadhātuyo passeyya, tissopi
lokadhātuyo\
passeyya, catassopi lokadhātuyo passeyya, pañcapi lokadhātuyo passeyya,
dasapi\
lokadhātuyo passeyya, vīsatimpi lokadhātuyo passeyya, tiṃsampi
lokadhātuyo passeyya,\
cattāḷīsampi lokadhātuyo passeyya, paññāsampi lokadhātuyo passeyya,
sahassimpi\
cūlanikaṃ lokadhātuṃ passeyya, dvisahassimpi majjhimikaṃ lokadhātuṃ
passeyya,\
tisahassimpi mahāsahassiṃ lokadhātuṃ passeyya. Yāvatakaṃ pana
ākaṅkheyya, tāvatakaṃ\
passeyya. Evaṃ parisuddhaṃ bhagavato dibbacakkhu. Evaṃ bhagavā dibbena
cakkhunāpi\
cakkhumā.\
\
Kathaṃ bhagavā paññācakkhunāpi cakkhumā? Bhagavā mahāpañño puthupañño
hāsupañño\
javanapañño tikkhapañño nibbedhikapañño paññāpabhedakusalo pabhinnañāṇo\
adhigatapaṭisambhido catuvesārajjappatto dasabaladhārī purisāsabho
purisasīho purisanāgo\
purisājañño purisadhorayho \[PTS Page 451\] \[\\q 451/\] anantañāṇo
anantatejo\
\
1. Yadāpi - machasaṃ, sīmu11 2. Cakkhunā - sīmu11.\
\
\[BJT Page 636\] \[\\x 636/\]\
Anantayaso aḍḍho mahaddhano dhanavā netā vinetā anunetā paññāpetā
nijjhāpetā\
pekkhetā pasādetā. So hi bhagavā anuppannassa maggassa uppādetā,
asañjātassa maggassa\
sañjanetā, anakkhātassa maggassa akkhātā, maggaññū maggavidū
maggakovido. Maggānugā\
ca pana etarahi sāvakā viharanti pacchā samannāgatā. So hi bhagavā jānaṃ
jānāti, passaṃ\
passati, cakkhubhūto ñāṇabhūto dhammabhūto1 brahmabhūto, vattā pavattā
atthassa ninnetā\
amatassa dātā dhammassamī tathāgato.\
\
Natthi tassa bhagavato aññātaṃ adiṭṭhaṃ aviditaṃ asacchikataṃ aphassitaṃ
paññāya. Atītaṃ\
anāgataṃ paccuppannaṃ upādāya sabbe dhammā sabbākārena buddhassa
bhagavato\
ñāṇamukhe āpāthaṃ āgacchanti, yaṃ kiñci ñeyyaṃ nāma atthi jānitabbaṃ
attattho vā\
parattho vā ubhayattho vā diṭṭhadhammiko vā attho samparāyiko vā attho
uttāno vā attho\
gambhīro vā attho gūḷho vā attho paṭicchanno vā attho neyyo vā attho
nīto vā attho\
anavajjo vā attho nikkileso vā attho vodāno vā attho paramattho vā
attho, sabbaṃ taṃ anto\
buddhañāṇe parivattati. Sabbaṃ kāyakammaṃ buddhassa bhagavato
ñāṇānuparivatti,\
sabbaṃ vacīkammaṃ - sabbaṃ manokammaṃ buddhassa bhagavato
ñāṇānuparivatti. Atīte\
buddhassa bhagavato appaṭihataṃ ñāṇaṃ, anāgate appaṭihataṃ ñāṇaṃ,
paccuppanne\
appaṭihataṃ ñāṇaṃ. Yāvatakaṃ ñeyyaṃ tāvatakaṃ ñāṇaṃ. Yāvatakaṃ ñāṇaṃ
tāvatakaṃ\
ñeyyaṃ ñeyyapariyantikaṃ ñāṇaṃ, ñāṇapariyantikaṃ ñeyyaṃ. Ñeyyaṃ
atikkamitvā ñāṇaṃ\
nappavattati. Ñāṇaṃ atikkamitvā ñeyyapatho natthi.
Aññamaññapariyantaṭṭhāyino te\
dhammā. Yathā dvinnaṃ samuggapaṭalānaṃ sammā phussitānaṃ heṭṭhimaṃ\
samuggapaṭalaṃ uparimaṃ nātivattati, uparimaṃ samuggapaṭalaṃ heṭṭhimaṃ
nātivattati,\
aññamaññapariyantaṭṭhāyino honti; evamevaṃ buddhassa bhagavato ñeyyañca
ñāṇañca\
aññamaññapariyantaṭṭhāyino: yāvatakaṃ \[PTS Page 452\] \[\\q 452/\]
ñeyyaṃ tāvatakaṃ\
ñāṇaṃ, yāvatakaṃ ñāṇaṃ tāvatakaṃ ñeyyaṃ. Ñeyyapariyantikaṃ ñāṇaṃ,
ñāṇapariyantikaṃ\
ñeyyaṃ. Ñeyyaṃ atikkamitvā ñāṇaṃ nappavattati, ñāṇaṃ atikkamitvā
ñeyyapatho natthi.\
Aññamaññapariyantaṭṭhāyino te dhammā.\
\
Sabbadhammesu buddhassa bhagavato ñāṇaṃ pavattati. Sabbe dhammā
buddhassa\
bhagavato āvajjanapaṭibaddhā, ākaṅkhāpaṭibaddhā, manasikārapaṭibaddhā,\
cittuppādapaṭibaddhā.\
\
1. Maggabhūto - sīmu. 11\
\[BJT Page 638\] \[\\x 638/\]\
\
Sabbasattesu buddhassa bhagavato ñāṇaṃ pavattati. Sabbe sa sattānaṃ
bhagavā āsayaṃ\
jānāti anusayaṃ jānāti, caritaṃ jānāti. Adhimuttiṃ jānāti. Apparajakkhe
mahārajakkhe\
tikkhindriye mudindriye svākāre dvākāre suviññāpaye duviññāpaye
bhabbābhabbe satte\
jānāti. Sadevako loko samārako sabrahmako sassamaṇabrāhmaṇī pajā
sadevamanussā anto\
buddhañāṇe parivattati. Yathā ye keci macchakacchapā antamaso
timitimiṅgalaṃ upādāya\
anto mahāsamudde parivattanti, evameva sadevako loko samārako
sabrahmako\
sassamaṇabrāhmaṇī pajā sadevamanussā antobuddhañāṇe parivattati. Yathā
ye keci\
pakkhī antamaso garuḷaṃ venateyyaṃ upādāya ākāsassa padese parivattanti,
evameva yepi\
te sāriputtasamā paññāya. Tepi buddhañāṇassa padese parivattanti
buddhaññāṇaṃ\
devamanussānaṃ paññaṃ pharitvā abhibhavitvā tiṭṭhati. Yepi te
khattīyapaṇḍitā\
brāhmaṇapaṇḍitā gahapatipaṇḍitā. Samaṇapaṇḍitā nipuṇā kataparappavādā\
vālavedhirūpā vobhindantā maññe caranti paññāgatena diṭṭhigatāni, te
pañhe\
abhisaṅkharitvā tathāgataṃ upasaṅkamitvā pucchanti: gūḷhāni ca
paṭicchannāni ca. Kathitā\
vissajjitāva te pañhā bhagavatā honti niddiṭṭhakāraṇā. Upakkhittakāva te
bhagavato\
sampajjanti. Atha kho bhagavā\'va tattha atirocati yadidaṃ \[PTS Page
453\] \[\\q 453/\]\
paññāyāti. Evaṃ bhagavā paññācakkhunāpi cakkhumā.\
\
Kathaṃ bhagavā buddhacakkhunāpi cakkhumā? Bhagavā buddhacakkhunā lokaṃ
olokento\
addasa satte apparajakkhe mahārajakkhe tikkhindriye mudindriye svākāre
dvākāre\
suviññāpaye duviññāpaye appekacce paralokavajjabhayadassāvino viharante,
appekaccena\
paralokavajjabhayadassāvino viharante. Seyyathāpi nāma uppaliniyaṃ vā
paduminiyaṃ vā\
puṇḍarīkiniyaṃ vā appekacce uppalāni vā padumāni vā puṇḍarīkāni vā udake
jātāni\
udake saṃvaddhāni udakānuggatāni anto nimuggaposīni, appekaccāni
uppalāni vā\
padumāni vā puṇḍarīkāni vā udake jātāni udake saṃvaddhāni samodakaṃ
ṭhitāni,\
appekaccāni uppalāni vā padumāni vā puṇḍarīkāni vā udake jātāni udake
saṃvaddhāni\
udakā accuggamma tiṭṭhanti anupalittāni udakena, evamevaṃ bhagavā
buddhacakkhunā\
lokaṃ olokento addasa satte apparajakkhe mahārajakkhe tikkhindriye
mudindriye svākāre\
dvākāre suviññāpaye duviññāpaye appekacce paralokavajjabhayadassāvino
viharante,\
appekacce na paralokavajjabhayadassāvino viharante.\
\
\[BJT Page 640\] \[\\x 640/\]\
\
Jānāti bhagavā ayaṃ puggalo rāgacarito, ayaṃ dosacarito, ayaṃ mohacarito
ayaṃ\
vitakkacarito, ayaṃ saddhācarito, ayaṃ ñāṇacarito\'ti. Rāgacaritassa
bhagavā puggalassa\
asubhakathaṃ katheti. Dosacaritassa bhagavā puggalassa mettābhāvanaṃ
ācikkhati.\
Mohacaritaṃ bhagavā puggalaṃ1 uddese paripucchāya kālena dhammasavane
kālena\
dhammasākacchāya garusaṃvāse2 niveseti. Vitakkacaritassa bhagavā
puggalassa\
ānāpānasatiṃ ācikkhati. Saddhācaritassa bhagavā puggalassa pasādanīyaṃ
nimittaṃ\
ācikkhati: buddhasubodhiṃ dhammasudhammataṃ saṅghasuppaṭipattiṃ sīlāni
ca attano.\
Ñāṇacaritassa bhagavā puggalassa vipassanānimittaṃ ācikkhati:
aniccākāraṃ dukkhākāraṃ\
anattākāraṃ.\
\
3. \"Sele yathā pabbatamuddhaniṭṭhito\
Yathāpi passe janataṃ samantato.\
Tathūpamaṃ dhammamayaṃ sumedha\
Pāsādamāruyha \[PTS Page 454\] \[\\q 454/\] samantacakkhu.\
Sokāvatiṇṇaṃ janatamapetasoko,\
Avekkhassu jātijarābhibhūta\"nti\[a.\]\
\
Evaṃ bhagavā buddhacakkhunāpi cakkhumā.\
\
Kathaṃ bhagavā samantacakkhunāpi cakkhumā? \'Samantacakkhu\' vuccati
sabbaññutañāṇaṃ.\
Bhagavā sabbaññutañāṇena upeto samupeto upagato3 samupagato4 upapanno
sampanno5\
samannāgato.\
\
4. \"Na tassa addiṭṭhamidhatthi kiñci\
Atho aviññātamajānitabbaṃ,\
Sabbaṃ abhiññāsi yadatthi ñeyyaṃ6\
Tathāgato tena samantacakkhū\"ti\[b\]\
\
Evaṃ bhagavā samantacakkhunāpi cakkhumāti - yathā dissati cakkhumā.\
\
Sabbaṃ tamaṃ vinodetvāti - sabbaṃ rāgatamaṃ dosatamaṃ mohatamaṃ
diṭṭhitamaṃ\
kilesatamaṃ duccaritatamaṃ andhakaraṇaṃ acakkhukaraṇaṃ aññāṇakaraṇaṃ\
paññānirodhikaṃ vighātapakkhikaṃ anibbānasaṃvattanikaṃ nuditvā panuditvā
jahitvā\
pajahitvā vinodetvā byantīkaritvā anabhāvaṃ gametvāti sabbaṃ tamaṃ
vinodetvā.\
\
Ekova ratimajjhagāti - eko bhagavā: pabbajjāsaṅkhātena eko,
adutiyaṭṭhena eko, taṇhāya\
pahānaṭṭhena eko, ekantavītarāgoti eko, ekantavītadosoti eko,
ekantavītamohoti eko,\
ekantanikkilesoti eko, ekāyanamaggaṃ gatoti eko, anuttaraṃ
sammāsambodhiṃ\
abhisambuddho\'ti eko.\
\
1. Mohacaritassa bhagavā puggalassa - machasaṃ. 2. Garu saṃvese -
sīmu11. 3. Upāgato -\
sīmu11 4. Samupāgato - sīmu11 5. Samupapanno - machasaṃ. 6. Neyyaṃ -
sīmu11.\
\[A.\] Dīghanikāya - mahāpadānasutta, majjhimanikāya -
ariyapariyesanasutta,\
bodhirājakumārasutta, brahmasaṃyutta, paṭhamavagga, itivuttaka
dutiyavagga. \[B.\]\
Paṭisambhidāmagga - ñaṇakathā, indriyakathā.\
\
\[BJT Page 642\] \[\\x 642/\]\
\
Kathaṃ bhagavā pabbajjāsaṅkhātena eko? Bhagavā daharova samāno
susukāḷakeso bhadrena\
yobbanena samannāgato paṭhamena vayasā akāmakānaṃ mātipitunnaṃ1
assumukhānaṃ\
rudantānaṃ vilapantānaṃ ñātisaṅghaṃ pahāya sabbaṃ gharāvāsapaḷibodhaṃ
chinditvā\
puttadārapaḷibodhaṃ chinditvā ñātipaḷibodhaṃ chinditvā sannidhipaḷibodaṃ
chinditvā\
kesamassuṃ ohāretvā kāsāyāni vatthāni acchādetvā agārasmā anagāriyaṃ
pabbajitvā\
akiñcanabhāvaṃ upagantvā eko \[PTS Page 455\] \[\\q 455/\] carati
viharati irīyati vattati\
pāleti yapeti yāpeti. Evaṃ bhagavā pabbajjāsaṅkhātena eko.\
\
Kathaṃ bhagavā adutiyaṭṭhena eko? So evaṃ pabbajito samāno eko araññe
vanapatthāni\
pantāni senāsanāni paṭisevati appasaddāni appanigghosāni vijanavātāni\
manussarāhaseyyakāni paṭisallānasāruppāni. So eko carati, eko gacchati,
eko tiṭṭhati, eko\
seyyaṃ kappeti, eko gāmaṃ piṇḍāya pavisati, eko paṭikkamati, eko raho
nisīdati, eko\
caṅkamaṃ adhiṭṭhāti, eko carati, viharati irīyati vattati pāleti yapeti
yāpeti. Evaṃ bhagavā\
adutiyaṭṭhena eko.\
\
Kathaṃ bhagavā taṇhāya pahānaṭṭhena eko? So evaṃ eko adutiyo appamatto
ātāpī\
pahīnatto viharanto najjā nerañjarāya tīre bodhirukkhamūle mahāpadhānaṃ
padahanto\
māraṃ sasenaṃ kaṇhaṃ namuciṃ pamattabandhuṃ vidhamitvā taṇhājāliniṃ
visattīkaṃ\
pajahi, vinodesi, byantīakāsi, anabhāvaṃ gamesīti.\
\
5. \" Taṇhādutiyo puriso dīghamaddhānasaṃsaraṃ,\
Itthabhāvaññathābhāvaṃ saṃsāraṃ2 nātivattati.\
6. Evamādinavaṃ3 ñatvā taṇhā4 dukkhassa sambhavaṃ,\
Vītataṇho anādāno sato bhikkhu paribbaje\"ti\[a.\]\
\
Evaṃ bhagavā taṇhāya pahānaṭṭhena eko.\
\
Kathaṃ bhagavā ekantavītarāgoti eko? Rāgassa pahīnattā ekantavītarāgoti
eko, dosassa\
pahīnattā ekantavītadosoti eko, mohassa pahīnattā ekantavītamohoti eko,
kilesānaṃ\
pahīnattā ekantanikkilesoti eko.\
\
Kathaṃ bhagavā ekāyanamaggaṃ gatoti eko? Ekāyanamaggo vuccati cattāro
satipaṭṭhānā,\
cattāro sammappadhānā, cattāro \[PTS Page 456\] \[\\q 456/\] iddhipādā,
pañcindriyāni,\
pañca balāni, satta bojjhaṅgā, ariyo aṭṭhaṅgiko maggo.\
\
1. Mātāpitūnaṃ - machasaṃ \[PTS. 2.\] Saṃsaraṃ - sīmu11. 3. Etamādīnavaṃ
- sīmu11. \[PTS.\]\
Machasaṃ. 4. Taṇhaṃ - sīmu \[PTS.\] Machasaṃ.\
\[A.\] Catukkaṅguttara - bhaṇḍagāmavagga, suttanipāta -
dvayatānupassanāsutta.\
\
\[BJT Page 644\] \[\\x 644/\]\
7. \"Ekāyanaṃ jātikhayantadassī\
Maggaṃ pajānāti hitānukampī,\
Vatena maggena tariṃsu pubbe\
Tarissanti ye ca taranti ogha\"nti \[a\]\
\
Evaṃ bhagavā ekāyanamaggaṃ gato\'ti eko.\
\
Kathaṃ bhagavā eko anuttaraṃ sammāsambodhiṃ abhisambuddho\'ti eko?
\'Bodhi\' vuccati\
catusu maggesu ñāṇaṃ - paññindriyaṃ paññābalaṃ dhammavicayasambojjhaṅgo
vīmaṃsā\
vipassanā sammādiṭṭhi. Bhagavā tena bodhiñāṇena sabbe saṅkhārā aniccāti
bujjhi. Sabbe\
saṅkhārā dukkhāti bujjhi. Sabbe dhammā anattāti bujjhi. Avijjāpaccayā
saṅkhārāti bujjhi - pe\
-\
Jātipaccayā jarāmaraṇanti bujjhi. Avijjānirodhā saṅkhāranirodhoti
bujjhi. - Pe - jātinirodho\
jarāmaraṇanirodhoti bujjhi. Idaṃ dukkhanti bujjhi. Ayaṃ dukkhasamudayoti
bujjhi. Ayaṃ\
dukkhanirodhoti bujjhi. Ayaṃ dukkhanirodhagāminī paṭipadāti bujjhi. Ime
āsavāti bujjhi -\
pe - ayaṃ āsavanirodhagāminī paṭipadāti bujjhi. Ime dhammā pariññeyyāti
bujjhi.\
Pahātabbāti - bhāvetabbāti - sacchikātabbāti bujjhi. Channaṃ
phassāyatanānaṃ samudayañca\
atthagamañca assādañca ādīnavañca nissaraṇañca bujjhi. Pañcannaṃ
upādānakkhandhānaṃ\
samudayañca atthagamañca assādañca ādīnavañca nissaraṇañca bujjhi.
Catunnaṃ\
mahābhūtānaṃ samudayañca atthagamañca assādañca ādīnavañca nissaraṇañca
bujjhi. Yaṃ\
kiñci samudayadhammaṃ sabbaṃ taṃ nirodhadhammanti bujjhi. Athavā yaṃ
kiñci \[PTS Page\
457\] \[\\q 457/\] bujjhitabbaṃ anubujjhitabbaṃ paṭibujjhitabbaṃ
sambujjhitabbaṃ\
adhigantabbaṃ phassitabbaṃ sacchikātabbaṃ, sabbaṃ taṃ tena bodhiñāṇena
bujjhi, anubujjhi,\
paṭibujjhi, sambujjhi, sammā bujjhi, adhigacchi, phassesi, sacchikāsi.
Evaṃ bhagavā eko\
anuttaraṃ sammāsambodhiṃ abhisambuddhoti eko.\
Ratimajjhagā: ti \'rati)nti nekkhammaratiṃ vivekaratiṃ upasamaratiṃ
sambodhiratiṃ; ajjhagā\
- adhigacchi phassesi saccākāsīti - ekova ratimajjhagā.\
\
Tenāha thero sāriputto:\
\
\"Sadevakassa lokassa\
Yathā dissati cakkhumā,\
Sabbaṃ tamaṃ vinodetvā\
Ekova ratimajjhagā\"ti.\
\
16 - 3\
Taṃ buddhaṃ asitaṃ tādiṃ\
Akuhaṃ gaṇimāgataṃ,\
Bahunnamidha1 baddhānaṃ\
Atthi pañhena āgamaṃ.\
\
\[A.\] Satipaṭṭhānasaṃyutta - nālandavagga.\
1. Bahūnamidha - sīmu. 11. Machasaṃ.\
\
\[BJT Page 646\] \[\\x 646/\]\
Taṃ buddhaṃ asitaṃ tādinti - \' buddho\'ti yo so bhagavā sayambhū
anācariyako pubbe\
ananussutesu dhammesu sāmaṃ saccāni abhisambujjhi. Tattha ca sabbaññutaṃ
pāpuṇi1.\
Balesu ca vasībhāvaṃ pāpuṇi. \' Buddhoti\' kenaṭṭhena buddho? Bujjhitā
saccānīti buddho.\
Bodhetā pajāyāti buddho. Sabbaññutāya buddho. Sabbadassāvitāya buddho.\
Anaññaneyyatāya buddho. Visavitāya buddho. Khīṇāsavasaṅkhātena buddho.\
Nirupakkilesasaṅkhātena buddho. Ekantavītarāgoti buddho.
Ekantavītadosoti buddho.\
Ekantavītamohoti buddho. Ekantanikkilesoti buddho. Ekāyanamaggaṃ gatoti
buddho. Eko\
anuttaraṃ sammāsambodhiṃ abhisambuddhoti buddho. Abuddhivihatattā \[PTS
Page 458\]\
\[\\q 458/\] buddipaṭilābhā2 buddho. \'Buddho\'ti netaṃ nāmaṃ mātarā
kataṃ, na pitarā\
kataṃ, na bhātarā kataṃ, na bhaginiyā kataṃ, na mittāmaccehi kataṃ, na
ñātisālohitehi kataṃ,\
na samaṇabrāhmaṇehi kataṃ, na devatāhi kataṃ. Vimokkhantikametaṃ
buddhānaṃ\
bhagavantānaṃ bodhiyā mūlo saha sabbaññutañāṇassa paṭilābhā
sacchikāpaññatti yadidaṃ\
buddhoti - taṃ buddhaṃ.\
\
Asitanti - dve nissayā: taṇhānissayo ca diṭṭhinissayo ca. Katamo
taṇhānissayo? Yāvatā\
taṇhāsaṅkhātena sīmākataṃ odhikataṃ pariyantakataṃ pariggahitaṃ
mamāyitaṃ\' \' idaṃ\
mama, etaṃ mama, ettakaṃ mama, ettāvatā mama, mama rūpā saddā gandhā
rasā\
phoṭṭhabbā attharaṇā pāpuraṇā dāsidāsā ajeḷakā kukkuṭasūkarā
hatthigavāssavaḷavā\
khettaṃ vatthuṃ hiraññaṃ suvaṇṇaṃ gāmanigamarājadhāniyo raṭṭhañca
janapado ca koso\
ca koṭṭhāgārañca - kevalampi mahāpaṭhaviṃ taṇhāvasena mamāyati, yāvatā\
aṭṭhasatataṇhāvicaritaṃ, ayaṃ taṇhānissayo.\
\
Katamo diṭṭhinissayo? Vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi; yā evarūpā diṭṭhi diṭṭhigataṃ
diṭṭhigahanaṃ\
diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho
paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ 3 yāthāvatanti
gāho, yāvatā\
dvāsaṭṭhidiṭṭhigatāni, ayaṃ diṭṭhinissayo.\
\
1Gha patto - syā. \[PTS\]. 2. Paṭilābhattā - sīmu \[PTS\] 3.
Ayāthāvakasmiṃ - sīvu11 \[PTS.\]\
Machasaṃ.\
\
\[BJT Page 648\] \[\\x 648/\]\
\
Buddhassa bhagavato taṇhānissayo pahīno; diṭṭhinissayo paṭinissaṭṭho;
taṇhānissayassa\
pahīnattā diṭṭhinissayassa paṭinissaṭṭhattā bhagavā cakkhuṃ asito, sotaṃ
- ghānaṃ jivhaṃ\
kāyaṃ - manaṃ asito, rūpe sadde gandhe rase phoṭṭhabbe kulaṃ gaṇaṃ
āvāsaṃ lābhaṃ yasaṃ\
passaṃ sukhaṃ cīvaraṃ piṇḍapātaṃ senāsanaṃ
gilānapaccayabhesajjaparikkhāraṃ\
kāmadhātuṃ rūpadhātuṃ arūpadhātuṃ \[PTS Page 459\] \[\\q 459/\]
kāmabhavaṃ\
rūpabhavaṃ arūpabhavaṃ saññābhavaṃ asaññābhavaṃ nevasaññānāsaññābhavaṃ\
ekavokārabhavaṃ catuvokārabhavaṃ pañcavokārabhavaṃ atītaṃ anāgataṃ
paccuppannaṃ\
diṭṭhasutamutaviññātabbe dhamme asito anissito anallīno anupagato
anajjhosito\
anadhimutto nikkhanto nissaṭo vippamutto visaññutto vimariyādīkatena
cetasā viharatī\'ti\
- taṃ buddhaṃ asitaṃ.\
\
Tādinti - bhagavā pañcahākārehi tādī: iṭṭhāniṭṭhe tādī, cattāvīti tādī,
tiṇṇāvī\'ti tādī,\
muttāvīti tādī, tanniddesā tādī.\
\
Kathaṃ bhagavā iṭṭhāniṭṭhe tādī? Bhagavā lābhepi tādī, alābhepi tādī,
yasepi tādī, ayasepi\
tādī, pasaṃsāyapi tādī, nindāyapi tādī, sukhepi tādī dukkhepi tādī, ekaṃ
ce bāhaṃ1\
gandhena limpeyyuṃ2, ekaṃ ce bāhaṃ1 vāsiyā taccheyyuṃ, amusmiṃ natthi
rāgo, amusmiṃ\
natthi paṭighaṃ. Anunayapaṭighavippahīno ugghātinighātivītivatto
anurodhavirodhaṃ\
samatikkanto; evaṃ bhagavā iṭṭhāniṭṭhe tādī.\
\
Kathaṃ bhagavā cattāvīti tādī? Bhagavato rāgo catto vanto mutto pahīno
paṭinissaṭṭho,\
doso moho kodho upanāho makkho paḷāso issā macchariyaṃ māyā sāṭheyyaṃ
thambho\
sārambho māno atimāno mado pamādo sabbe kilesā sabbe duccaritā sabbe
darathā sabbe\
pariḷāhā sabbe santāpā sabbākusalābhisaṅkhārā cattā vantā muttā pahīnā
paṭinissaṭṭhā,\
evaṃ bhagavā \' cattāvīti\' tādī.\
\
Kathaṃ bhagavā tiṇṇāvīti tādī? Bhagavā kāmoghaṃ tiṇṇo bhavoghaṃ tiṇṇo
diṭṭhoghaṃ\
tiṇṇo avijjoghaṃ tiṇṇo sabbaṃ saṃsārapathaṃ3 tiṇṇo uttiṇṇo nittiṇṇo
atikkanto\
samatikkanto vītivatto, so vutthavāso ciṇṇacaraṇo gataddho gatadiso
gatakoṭiko3\
pālitabrahmacariyo uttamadiṭṭhippatto bhāvitamaggo pahīnakileso
paṭividdhākuppo\
sacchikatanirodho.\
\
1. Ekacce - sīmu11. Machasaṃ. 2. Amukasmiṃ - sīmu 11. Machasaṃ \[PTS\].
3. Gatakoṭiyo -\
sīmu11 machasaṃ\
\
\[BJT Page 650\] \[\\x 650/\]\
Dukkhaṃ tassa pariññātaṃ, samudayo pahīno, maggo bhāvito, nirodho
sacchikato.\
Abhiññeyyaṃ abhiññātaṃ, \[PTS Page 460\] \[\\q 460/\] pariññeyyaṃ
pariññātaṃ, pahātabbaṃ\
pahīnaṃ, bhāvetabbaṃ bhāvitaṃ, sacchikātabbaṃ sacchikataṃ. So
ukkhittapaḷigho\
saṃkiṇṇaparikho abbūḷhesiko niraggalo ariyo pannaddhajo pannabhāro
visaññutto\
pañcaṅgavippahīno chaḷaṅgasamannāgato ekārakkho caturapasseno1
panunnapaccekasacco\
samavayasaṭṭhesano anāvilasaṅkappo passaddhakāyasaṅkhāro suvimuttacitto\
suvimuttapañño kevalī vusitavā uttamapuriso paramapuriso
paramappattipatto. So\
nevācināti, na apacināti2 apacinitvā ṭhito. Neva pajahati, na upādiyati,
pajahitvā ṭhito. Neva\
saṃsibbati, na visineti3, visinetvā4 ṭhito. Neva vidhūpeti, na
sandhūpeti, vidhūpetvā ṭhito.\
Asekheta5 sīlakkhandhena samannāgatattā ṭhito, asekhena
samādhikkhandhena\
samannāgatattā ṭhito, asekhena paññākkhandhena samannāgatattā ṭhito,
asekhena\
vimuttikkhandhena samannāgatattā ṭhito, asekhena
vimuttiñāṇadassanakkhandhena\
samannāgatattā ṭhito. Saccaṃ sampaṭipādiyitvā ṭhito, ejaṃ samatikkamitvā
ṭhito, kilesaggiṃ\
pariyādiyitvā ṭhito, aparigamanatāya ṭhito, kathaṃ6 samādāya ṭhito,
muttapaṭisevanatāya\
ṭhito, mettāya pārisuddhiyā ṭhito, karuṇāya pārisuddhiyā ṭhito,
accantapārisuddhiyā ṭhito,\
atammayatāya pārisuddhiyā ṭhito, vimuttattā ṭhito, santusitattā7 ṭhito,
khandhapariyante\
ṭhito, dhātupariyante ṭhito, āyatanapariyante ṭhito, gatipariyante
ṭhito, upapattipariyante\
ṭhito, paṭisandhipariyante ṭhito, bhavapariyante ṭhito, saṃsārapariyante
ṭhito,\
vaṭṭapariyante ṭhito, antime bhave ṭhito, antime samussaye ṭhito.
Antimadehadharo\
bhagavā.\
\
1. \"Tassā\'yaṃ pacchimakoṭi8\
Carimo\'yaṃ samussayo,\
Jātimaraṇasaṃsāro\
Natthi tassa punabbhavo\"ti.\
\
Evaṃ bhagavā tiṇṇāvīti tādī.\
\
1. Caturāpasseno - sīmu \[PTS\] 2. Apacinati - machasaṃ. 3. Asineti -
machasaṃ. Ussineti - sa,\
\[PTS\]. 4. Visibbetvā - sa 5. Asekkhena - sa \[PTS\] 8. Pacchimako -
sīmu11 \[PTS.\] Pacchiko\
bhavo - machasaṃ.\
\
\[BJT Page 652\] \[\\x 652/\]\
\
Kathaṃ \[PTS Page 461\] \[\\q 461/\] bhagavā muttāvīti tādī? Bhagavato
rāgā cittaṃ muttaṃ\
vimuttaṃ suvimuttaṃ; dosā cittaṃ - mohā cittaṃ - kodhā - upanāhā -
makkhā - paḷāsā -\
issāya - macchariyā - māyāya - sāṭheyyā - thambhā - sārambhā - mānā -
atimānā - madā -\
pamādā - sabbakilesehi - sabbaduccaritehi - sabbadarathehi -
sabbapariḷāhehi -\
sabbasantāpehi - sabbākusalābhisaṅkhārehi cittaṃ muttaṃ vimuttaṃ
suvimuttaṃ. Evaṃ\
bhagavā muttāvīti tādī.\
\
Kathaṃ bhagavā tanniddesā tādī? Bhagavā sīle sati sīlavāti tanniddesā
tādī, saddhāya sati\
saddhoti tanniddesā tādī. Viriye sati viriyavāti tanniddesā tādī, satiyā
sati satimāti\
tanniddesā tādī, samādhismiṃ sati samāhito\'ti tanniddesā tādī, paññāya
sati paññavāti\
tanniddesā tādī, vijjāya sati tevijjoti tanniddesā tādī, abhiññāya sati
chaḷabhiññoti\
tanniddesā tādī, dasabale sati dasabalo\'ti tanniddesā tādī. Evaṃ
bhagavā tanniddesā tādī\'ti\
- taṃ buddhaṃ asitaṃ tādiṃ.\
\
Akuhaṃ gaṇimāgatanti - \' akuho\'ti tīṇi kuhanavatthūni;
paccayapaṭisedhanasaṅkhātaṃ1\
kuhanavatthu, iriyāpathasaṅkhātaṃ kuhanavatthu, sāmantajappanasaṅkhātaṃ
kuhanavatthu.\
\
Katamaṃ paccayapaṭisedhanasaṅkhātaṃ1 kuhanavatthu: idha gahapatikā
bhikkhuṃ\
nimantenti cīvarapiṇḍapātasenāsanagilānapaccayabhesajjaparikkhāreha. So
pāpiccho\
icchāpakato attiko2
cīvarapiṇḍapātasenāsanagilānapaccayabhesajjaparikkhārānaṃ\
bhiyyokamyataṃ upādāya cīvaraṃ paccakkhāti, piṇḍapātaṃ paccakkhāti,
senāsanaṃ\
paccakkhāti, gilānapaccayabhesajjaparikkhāraṃ paccakkhāti. So evamāha:
\' kiṃ samaṇassa\
mahagghena cīvarena? Etaṃ sāruppaṃ: yaṃ samaṇo susānā vā saṅkārakūṭā vā
pāpaṇikā vā\
nantakāni uccinitvā saṅghāṭiṃ karitvā dhāreyya. Kiṃ samaṇassa
mahagghena\
piṇḍapātena?Etaṃ sāruppaṃ: yaṃ samaṇo uñchācariyāya piṇḍiyālopena
jīvikaṃ kappeyya.\
\[PTS Page 462\] \[\\q 462/\] kiṃ samaṇassa mahagghena senāsanena? Etaṃ
sāruppaṃ: yaṃ\
samaṇo rukkhamūliko vā assa abbhokāsiko vā. Kiṃ samaṇassa mahagghena\
gilānapaccayabhesajjaparikkhārena? Etaṃ sāruppaṃ: yaṃ samaṇo
pūtimuttena\
haritakīkhaṇeḍanaosadhaṃ kareyyā\'ti. Tadupādāya lūkhaṃ cīvaraṃ dhāreti,
lūkhaṃ\
piṇḍapātaṃ paribhuñjati, lūkhaṃ senāsanaṃ paṭisevati, lūkhaṃ\
gilānapaccayabhesajjaparikkhāraṃ paṭisevati. Tamenaṃ gahapatikā evaṃ
jānanti:\
\
1. Paṭisevana- - sīmu 11 machasaṃ \[PTS\]. 2. Atittiko - sīmu11\
\
\[BJT Page 654\] \[\\x 654/\]\
\
Ayaṃ samaṇo appiccho santuṭṭho pavicitto asaṃsaṭṭho āraddhaviriyo
dhutavādoti bhiyyo\
nimantenti cīvarapiṇḍapatasenāsanagilānapaccayabhesajjaparikkhārehi. So
evamāha\"\
tiṇṇaṃ sammukhībhāvā saddho kulaputto bahuṃ puññaṃ pasavati: saddhāya\
sammukhībhāvā saddho kulaputto bahuṃ puññaṃ pasavati. Deyyadhammassa\
sammukhībhāvā saddho kulaputto bahuṃ puññaṃ pasavati. Deyyadhammassa\
sammukhībhāvā saddho kulaputto bahuṃ puññaṃ pasavati. Dakkhiṇeyyānaṃ\
sammukhībhāvā saddho kulaputto bahuṃ puññaṃ pasavati. Tumhākañcevāyaṃ
saddhā atthi.\
Deyyadhammo ca saṃvijjati. Ahañca paṭiggāhako. Sace ahaṃ na
paṭiggahessāmi, evaṃ\
tumhe puññena paribāhirā bhavissatha. Na mayhaṃ iminā attho. Api ca
tumhākaṃ yeva\
anukampāya paṭigaṇhāmī\'ti\". Tadupādāya bahumpi cīvaraṃ paṭigaṇhāti,
bahumpi\
piṇḍapātaṃ paṭigaṇhāti, bahumpi senāsanaṃ paṭigaṇhāti, bahumpi\
gilānapaccayabhesajjaparikkhāraṃ paṭigaṇhāti. Yā evarūpā bhākuṭitā
bhākuṭiyaṃ kuhanā\
kuhāyanā kuhitattaṃ; idaṃ paccayapaṭisedhana1 saṅkhātaṃ kuhanavatthu.\
\
Katamaṃ iriyāpathasaṅkhātaṃ kuhanavatthu? Idhekacco pāpiccho
icchāpakato\
sambhāvanādhippāyo \'evaṃ maṃ jano sambhāvessatī\'ti gamanaṃ saṇṭhapeti,
ṭhānaṃ\
saṇṭhapeti, nisajjaṃ saṇṭhapeti, sayanaṃ saṇṭhapeti, paṇidhāya gacchati,
paṇidhāya\
tiṭṭhati, paṇidhāya nisīdati, paṇidhāya seyyaṃ kappeti, samāhito viya
gacchati, samāhito\
viya \[PTS Page 463\] \[\\q 463/\] tiṭṭhati, samāhito viya nisīdati,
samāhito viya seyyaṃ\
kappeti, āpāthakajjhāyīva hoti. Yā evarūpā iriyāpathassa aṭṭhapanā2
ṭhapanā saṇṭhapanā\
bhākuṭitā bhākuṭiyaṃ kuhanā kuhāyanā kuhitattaṃ, idaṃ
iriyāpathasaṅkhātaṃ kuhanavatthu.\
\
Katamaṃ sāmantajappanasaṅkhātaṃ kuhanavatthu? Idhekacco pāpiccho
icchāpakato\
sambhāvanādhippāyo \'evaṃ maṃ jano sambhāvessatī\'ti
ariyadhammasannissitaṃ vācaṃ\
bhāsati. Yo evarūpaṃ cīvaraṃ dhāreti, so samaṇo mahesakkhoti bhaṇati. Yo
evarūpaṃ\
pattaṃ dhāreti, lohathālakaṃ dhāreti, dhammakarakaṃ3 dhāreti,
parissāvanaṃ dhāreti,\
kuñcikaṃ dhāreti, upāhanaṃ dhāreti, kāyabandhanaṃ dhāreti, āyogaṃ
dhāreti, so samaṇo\
mahesakkhoti bhaṇati. Yassa evarūpo upajjhāyo, so samaṇo mahesakkhoti
bhaṇati. Yassa\
evarūpo ācariyo samānupajjhāyakā samānācariyakā - mittā - sandiṭṭhā -
sambhattā - sahāyā,\
so samaṇo mahesakkhoti bhaṇati. Yo evarūpe vihāre vasati, so samaṇo
mahesakkhoti\
bhaṇati. Yo evarūpe aḍḍhayoge vasati - pāsāde vasati - hammiye vasati -
guhāya vasati -\
leṇe vasati - kuṭiyā vasati - kūṭāgāre vasati - aṭṭe4 vasati - māḷe
vasati - uddaṇḍe vasati\
- upaṭṭhānasālāya vasati - maṇḍape vasati - rukkhamūle vasati - so
samaṇo mahesakkhoti\
bhaṇati.\
\
1. Paṭisevana - sīmu11 machasaṃ. \[PTS\]. 2. Āṭhapanā - sīmu11. Machasaṃ
3.\
Dhammakaraṇaṃ - machasaṃ. 4. Aḍeḍa - sīmu11. Machasaṃ.\
\
\[BJT Page 656\] \[\\x 656/\]\
\
Athavā korañjikakorañjiko bhākuṭikabhākuṭiko kuhakakuhako lapakalapako\
mukhasambhāvito - ayaṃ samaṇo imāsaṃ evarūpānaṃ santānaṃ
vihārasamāpattīnaṃ lābhī\'ti\
tādisaṃ gambhīraṃ gūḷhaṃ nipuṇaṃ paṭicchannaṃ lokuttaraṃ
suññatāpaṭisaññuttaṃ kathaṃ\
katheti. Yā evarūpā bhākuṭitā bhākuṭiyaṃ kuhanā kuhāyanā kuhitattaṃ,
idaṃ\
sāmantajappanasaṅkhātaṃ kuhanavatthu.\
\
Buddhassa bhagavato imāni tīṇi kuhanavatthūni pahīnāni samucchinnāni
vūpasantāni\
paṭippassaddhāni abhabbuppattikāni ñāṇagginā \[PTS Page 464\] \[\\q
464/\] daḍḍhāni.\
Tasmā buddho akuhoti - akuhaṃ.\
\
Gaṇimāgatanti - \' gaṇī\'ti gaṇī bhagavā; gaṇācariyoti gaṇī, gaṇassa
satthāti gaṇī; gaṇaṃ\
pariharatīti gaṇī, gaṇaṃ ovadatīti gaṇī, gaṇaṃ anusāsatīti gaṇī,
visārado gaṇaṃ\
upasaṃkamatīti gaṇī, gaṇo\'ssa sussūsati sotaṃ odahati aññā cittaṃ
upaṭṭhapetīti gaṇī,\
gaṇaṃ akusalā vuṭṭhāpetvā kusale patiṭṭhāpetīti gaṇī, bhikkhugaṇassa
gaṇī,\
bhikkhunīgaṇassa gaṇī, upāsakagaṇassa gaṇī, upāsikāgaṇassa gaṇī,
rājagaṇassa gaṇī,\
khattiyagaṇassa gaṇī, brāhmaṇagaṇassa gaṇī, vessagaṇassa gaṇī,
suddagaṇassa gaṇī,\
devagaṇassa gaṇī, brahmagaṇassa gaṇī, saṅghī, 1 gaṇī, gaṇācariyo2.
Āgatanti3 āgataṃ\
upāgataṃ samupāgataṃ4 sampattaṃ5 saṅkassanagaranti - akuhaṃ
gaṇimāgataṃ.\
\
Bahunnamidha6 baddhānanti - \' bahunna\'nti bahunnaṃ khattiyānaṃ
brāhmaṇānaṃ vessānaṃ\
suddānaṃ gahaṭṭhānaṃ pabbajitānaṃ devānaṃ manussānaṃ; baddhānanti
baddhānaṃ\
baddhacarānaṃ paricārakānaṃ sissānanti - bahunnamidha baddhānaṃ.\
\
Atthi pañhena āgamanti - pañhena atthikāmha āgatā7 pañhaṃ
pucchitukāmamha āgatā;\
pañhaṃ sotukāmā āgatamhāti evampi atthi pañhena āgamaṃ. Athavā
pañhatthikānaṃ\
pañhaṃ pucchitukāmānaṃ pañhaṃ sotukāmānaṃ āgamanaṃ abhikkamanaṃ
upasaṅkamanaṃ\
payirupāsanaṃ 8 atthīti evampi atthi pañhena (āgamaṃ). Athavā pañhāgamo
tuyhaṃ atthi,\
tvampi pahū, tvamasi alamattho mayā pucchitaṃ kathetuṃ vissajjetuṃ;
vahassetaṃ bhāranti\
evampi - atthi pañhena āgamaṃ.\
\
Tenāha thero sāriputto:\
\
\" Taṃ \[PTS Page 465\] \[\\q 465/\] buddhaṃ asitaṃ tādiṃ\
Akuhaṃ gaṇimāgataṃ,\
Bahunnamidha6 baddhānaṃ\
Atthi pañhena āgama\"nti.\
\
1. Saṅghagaṇassa gaṇī - sīmu 11. 2. Gaṇācariyaṃ - sīmu11. 3. Āgataṃ -
sīmu11 āgato -\
\[PTS\]. 4. Upagataṃ samupagataṃ - machasaṃ. Upāgato samūpagato -
\[PTS\] 5. Samupapannaṃ\
- machasaṃ. 6. Bahūnamidha - machasaṃ - sīmu11 7. Atthiko āgatomhi -
machasaṃ. 8.\
Payirupāsanā - syā.\
\
\[BJT Page 658\] \[\\x 658/\]\
\
16 - 4\
Bhikkhuno vijigucchato\
Bhajato rittamāsanaṃ,\
Rukkhamūlaṃ susānaṃ vā\
Pabbatānaṃ guhāsu vā.\
\
Bhikkhuno vijigucchatoti - \' bhikkhuno\'ti puthujjanakalyāṇakassa vā
bhikkhuno, sekhassa\
vā bhikkhuno; vijigucchatoti jātiyā vijigucchato, jarāya - byādhinā -
maraṇena - sokehi -\
paridevehi - dukkhehi - domanassehi - upāyāsehi vijigucchato, nerayikena
dukkhena\
tiracchānayonikena dukkhena pettivisayikena dukkhena mānusakena
dukkhena\
gabbhokkantimūlakena dukkhena jātassupanibandhakena dukkhena jātassa
parādheyyakena\
dukkhena attupakkamena dukkhena parūpakkamena dukkhena dukkhadukkhena\
saṅkhāradukkhena vipariṇāmadukkhena cakkhurogena dukkhena sotarogena
dukkhena\
ghānarogena dukkhena jivhārogena dukkhena kāyarogena dukkhena sīsarogena
dukkhena\
kaṇṇarogena dukkhena mukharogena dukkhena dantarogena dukkhena kāsena
sāsena\
pināsena ḍahena jarena kucchirogena mucchāya pakkhandikāya sūlāya
visūcikāya kuṭṭhena\
gaṇḍena kilāsena sosena apamārena dadduyā kaṇḍuyā kacchuyā rakhasāya
vitacchikāya\
lohitena pittena madhumehena aṃsāya piḷakāya bhagandalena1
pittasamuṭṭhānena\
ābādhena semhasamuṭṭhānena ābādhena vātasamuṭṭhānena ābādhena
sannipātikena\
ābādhena utupariṇāmajena ābādhena visamaparihārajena ābādhena
opakkamikena\
ābādhena kammavipākajena ābādhena sītena uṇhena jighacchāya pipāsāya
uccārena\
passāvena \[PTS Page 466\] \[\\q 466/\]
ḍaṃsamakasavātātapasiriṃsapasamphassena\
dukkhena - mātumaraṇena dukkhena pitumaraṇena dukkhena bhātumaraṇena -\
bhaginimaraṇena - puttamaraṇena - dhītumaraṇena - ñātimaraṇena -
bhogabyasanena -\
rogabyasanena - sīlabyasanena - diṭṭhibyasanena dukkhena vijigucchato
aṭṭīyato harāyato\
jigucchatoti - bhikkhuno vijigucchato.\
\
Bhajato rittamāsananti - \' āsanaṃ\' vuccati yattha nisīdati, mañco
pīṭhaṃ bhisi taṭṭikā\
cammakhaṇeḍā tiṇasanthāro paṇṇasanthāro palāsasanthāro; taṃ āsaṃ\
asappāyarūpadassanena rittaṃ vivittaṃ pavivittaṃ; asappāyasaddasavaṇena
rittaṃ vivittaṃ\
pavivittaṃ; asappāyehi pañcahi kāmaguṇehi rittaṃ vivittaṃ pavivittaṃ;
taṃ pavivittaṃ āsanaṃ\
bhajato sambhajato sevato nisevato saṃsevato paṭisevatoti - bhajato
rittamāsanaṃ.\
Rukkhamūlaṃ susānaṃ vāti - rukkhamūlaṃ yeva rukkhamūlaṃ; susānaṃ yeva
\'susāna\'nti -\
rukkhamūlaṃ susānaṃ vā.\
1. Bhagandalāya - syā.\
\
\[BJT Page 660\] \[\\x 660/\]\
\
Pabbatānaṃ guhāsu vāti - pabbatā yeva pabbatā; kandarā yeva kandarā;
giriguhā yeva\
giriguhā; pabbatantarikāyo vuccanti pabbatapabbhārāti pabbatānaṃ guhāsu
vā.\
\
Tenāha thero sāriputto:\
\
\" Bhikkhuno vijigucchato\
Bhajato rittamāsanaṃ,\
Rukkhamūlaṃ susānaṃ vā\
Pabbatānaṃ guhāsu vā\"ti.\
\
16 - 5\
\
Uccāvacesu sayanesu guvanto1 tattha bheravā.\
Yehi bhikkhu na vedheyya nigghose sayanāsane.\
\
Uccāvacesu \[PTS Page 467\] \[\\q 467/\] sayanesūti - \' uccāvacesū\'ti
uccāvacesu\
hīnappaṇītesu chekapāpakesu; \' sayanaṃ\' vuccati vihāro aḍḍayogo pāsādo
hammiyaṃ\
guhāti - uccāvacesu sayanesu.\
\
Kuvanto tattha bheravāti - \' kuvanto\'ti kuvanto kujanto nadanto saddaṃ
karonto; athavā\
kīvantoti kati kittakā kīvatakā kīvabahukā te bheravāti? Sīhā byagghā
dīpī acchā taracchā\
kokā mahisā hatthī ahī vicchikā satapadī corā vā assu mānavā vā
katakammā vā\
akatakammā vāti - kuvanto tattha bheravā.\
\
Yehi bhikkhu na vedheyyāti - \'yehī\'ti yehi bheravehi; bherave passitvā
vā suṇitvā vā na\
vedheyya nappavedheyya na sampavedheyya na uttaseyya na parittaseyya na
bhāyeyya na\
santāsaṃ āpajjeyya, abhīru assa acchambhī anutrāsī apalāyī
pahīnabhayabheravo\
vigatalomahaṃso vihareyyāti - yehi bhikkhu na vedheyya.\
\
Nigghose sayanāsaneti - appasadde appanigghose vijanavāte
manussarāhaseyyake\
paṭisallānasāruppe senāsaneti - nigghose sayanāsane.\
\
Tenāha thero sāriputto:\
\
\"Uccāvacesu sayanesu\
Kuvanto tattha bheravā,\
Yehi bhikkhu na vedheyya\
Nigghose sayanāsane\"ti.\
\
1. Gīvanto - syā. \[PTS.\] Kīvanto - sīmu 11 kīvanto - sū. Pu.\
\
\[BJT Page 662\] \[\\x 662/\]\
\
16 - 6\
\
Kati parissayā loke\
Gacchato agataṃ disaṃ,\
Ye bhikkhu abhisambhave\
Pantamhi sayanāsane.\
\
Kati parissayā loketi - \'katī\'ti katī kittakā kīvatakā kivabahukā te
parissayāti dve parissayā:\
pākaṭaparissayā ca, paṭicchannaparissayā ca.\
\
Katame pākaṭaparissayā? Sīhā byagghā dīpī acchā taracchā kokā mahisā
hatthī ahī\
vicchikā satapadī corā vā assu mānavā vā katakammā vā akatakammā \[PTS
Page 468\] \[\\q\
468/\] vā, cakkhurogo sotarogo ghanarogo jivhārogo kāyarogo sīsarogo
kaṇṇarogo\
mukharogo dantarogo kāso sāso pināso ḍaho jaro kucchirogo mucchā
pakkhandikā sūlaṃ\
visūcikā kuṭṭhaṃ gaṇḍo kilāso soso apamāro daddu kaṇḍu kacchu rakhasā
vitacchikā\
lohitapittaṃ1 madhumeho aṃsā piḷakā bhagandalā pittasamuṭṭhānā ābādhā\
semhasamuṭṭhānena ābādhā vātasamuṭṭhānena ābādhā sannipatikena ābādhā\
utupariṇāmajena ābādhā visamaparihārajena ābādhā opakkamikena ābādhā\
kammāvipākajena ābādhā sītena uṇhena jighacchāya pipāsāya uccārena
passāvena\
ḍaṃsamakasavātātapasiriṃsapasamphassā. Ime vuccanti pākaṭaparissayā.\
\
Katame paṭicchannaparissayā? Kāyaduccaritaṃ vacīduccaritaṃ
manoduccaritaṃ\
kāmachandanīvaraṇaṃ byāpādanīvaraṇaṃ thīnamiddhanīvaraṇaṃ\
uddhaccakukkuccanīvaraṇaṃ vicikicchānīvaraṇaṃ, rāgo doso moho kodho
upanāho\
makkho paḷāso issā macchariyaṃ māyā sāṭheyyaṃ thambho sārambho māno
atimāno mado\
pamādo, sabbe kilesā sabbe duccaritā sabbe darathā sabbe pariḷāhā sabbe
santāpā\
sabbākusalābhisaṅkhārā. Ime vuccanti paṭicchannaparissayā.\
\
Parissayāti - kenaṭṭhena parissayā? Parisahantīti parissayā, parihānāya
saṃvattantīti\
parissayā, tatrāsayāti parissayā. Kathaṃ parisahantīti parissayā? Te
parissayā taṃ puggalaṃ\
sahanti parisahanti abhibhavanti ajjhottharanti pariyādiyanti maddanti.
Evaṃ parisahantīti\
parissayā. Kathaṃ parihānāya saṃvattantīti parissayā? Te parissayā
kusalānaṃ dhammānaṃ\
antarāyāya parihānāya saṃvattanti. Katamesaṃ kusalānaṃ dhammānaṃ?
Sammāpaṭipadāya\
anulomapaṭipadāya appaccanīkapaṭipadāya anvatthapaṭipadāya\
dhammānudhammapaṭipadāya sīlesu paripūrakāritāya indriyesu
guttadvāratāya bhojanesu\
mattaññutāya jāgariyānuyogassa \[PTS Page 469\] \[\\q 469/\]
satisampajaññassa, catunnaṃ\
satipaṭṭhānānaṃ bhāvanānuyogassa, catunnaṃ sammappadhānānaṃ - catunnaṃ\
iddhipādānaṃ - pañcannaṃ indriyānaṃ - pañcannaṃ balānaṃ - sattannaṃ
bojjhaṅgānaṃ -\
ariyassa aṭṭhaṅgikassa maggassa bhāvanānuyogassa. Imesaṃ kusalānaṃ
dhammānaṃ\
antarāyāya parihānāya saṃvattanti. Evaṃ parihānāya saṃvattantīti
parissayā\
\
1. Lohitaṃ pittaṃ - syā.\
\[BJT Page 664\] \[\\x 664/\]\
Kathaṃ tatrāsayāti parissayā? Tatthete pāpakā akusalā dhammā uppajjanti\
attabhāvasannissayā yathā bile bilāsayā pāṇā sayanti, dake dakāsayā pāṇā
sayanti, vane\
vanāsayā pāṇā sayanti, rukkhe rukkhāsayā pāṇā sayanti, evamevaṃ tatthete
pāpakā akusalā\
dhammā uppajjanti attabhāvasannissayāti. Evampi tatrāsayāti parissayā.\
\
Vuttaṃ hetaṃ bhagavatā:\
\
\"Sāntevāsiko bhikkhave bhikkhu sācariyako dukkhaṃ na phāsu1 viharati.
Kathañca\
bhikkhave bhikkhu sāntevāsiko sācariyako dukkhaṃ na phāsu1 viharati?\
\
Idha bhikkhave bhikkhuno cakkhunā rūpaṃ disvā uppajjanti pāpakā akusalā
dhammā\
sarasaṃkappā saññojaniyā, tyāssa anto vasanti, anvāssa vasanti2 pāpakā
akusalā dhammāti,\
tasmā sāntevāsikoti vuccati. Te naṃ samudācaranti, samudācaranti naṃ
pāpakā akusalā\
dhammāti tasmā sācariyakoti vuccati. Puna ca paraṃ bhikkhave bhikkhuno
sotena saddaṃ\
sutvā - ghānena gandhaṃ ghāyitvā - jivhāya rasaṃ sāyitvā - kāyena
phoṭṭhabbaṃ phusitvā\
- manasā dhammaṃ viññāya uppajjanti pāpakā akusalā dhammā sarasaṃkappā
saññojaniyā\
tyāssa anto vasanti anvāssa vasanti2 pāpakā akusalā dhammāti, tasmā
sāntevāsikoti vuccati.\
Te naṃ samudācaranti, samudācaranti naṃ pāpakā akusalā dhammāti tasmā
sācariyakoti\
vuccati. Puna caparaṃ bhikkhave, bhikkhuno sotena saddaṃ sutvā - ghānena
gandhaṃ\
ghāyitvā - jivhāya - rasaṃ sāyitvā - kāyena phoṭṭhabbaṃ phusitvā -
manasā dhammaṃ\
viññāya uppajjanti pāpakā akusalā dhammā sarasaṅkappā saññojaniyā,
tyāssa anto vasanti,\
anvāssa vasanti pāpakā akusalā dhammā\'ti tasmā sāntevāsikoti vuccati.
Te naṃ\
samudācaranti, samudācaranti naṃ pāpakā akusalā dhammā\'ti tasmā
sācariyakoti vuccati.\
Evaṃ kho bhikkhave bhikkhu sāntevāsiko sācariyako dukkhaṃ na phāsu1
viharatī\"ti\[a\]\
evampi tatrāsayāti parissayā.\
\
Vuttaṃ hetaṃ bhagavatā:\
\
\"Tayo\'me bhikkhave antarā malā antarā \[PTS Page 470\] \[\\q 470/\]
amittā antarā sapattā\
antarā vadhakā antarā paccatthikā. Katame tayo? Lobho bhikkhave antarā
malaṃ3 antarā\
amitto antarā sapatto antarā vadhako antarā paccatthiko. Doso bhikkhave
moho bhikkhave\
antarāmalaṃ antarāmitto antarāsapatto antarāvadhako antarāpaccatthiko.
Ime kho\
bhikkhave, tayo antarā malā antarā muttā antarā sapattā antarā vadhakā
antarā\
paccatthikāti. \"\[B\]\
\
1. Anatthajanano lobho lobho cittappakopano,\
Bhayamantarato jātaṃ taṃ jano nāvabujjhati.\
\
1. Phāsuṃ - saṃ 2. Anvāssavanti - sīmu11. Machasaṃ. Antassa vasanti -
saṃ 3. Malo - syā.\
\[A.\] Saṃyuttanikāya - navapurāṇavagga. \[B.\] Itivuttaka - 3. 4. 9.
Malasutta.\
\
\[BJT Page 666\] \[\\x 666/\]\
\
2. Luddho atthaṃ na jānāti luddho dhammaṃ na passati,\
Andhantamaṃ tadā hoti yaṃ lobho sahate naraṃ.\
\
3. Anatthajanano doso doso cittappakopano,\
Bhayamantarato jātaṃ taṃ jano nāvabujjhati.\
\
4. Kuddho atthaṃ na jānāti kuddho dhammaṃ na passati,\
Andhantamaṃ tadā hoti yaṃ kodho sahate naraṃ.\
\
5. Anatthajanano moho moho cittappakopano,\
Bhayamantarato jātaṃ taṃ jano nāvabujjhati.\
\
6. Mūḷho atthaṃ na jānāti mūḷho dhammaṃ na passati, andhantamaṃ tadā
hoti yaṃ moho\
sahate nara\"nti\[a.\]\
\
Evampi tatrāsayāti parissayā. Vuttaṃ hetaṃ bhagavatā:\
\" Tayo kho\'me mahārāja, purisassa dhammā ajjhattaṃ uppajjamānā
uppajjanti ahitāya\
dukkhāya aphāsuvihārāya. Katame tayo: lobho ko mahārāja, purisassa
dhammo ajjhattaṃ\
uppajjamāno uppajjati ahitāya dukkhāya aphāsuvihārāya, doso kho mahārāja
- moho kho\
mahārāja, purisassa dhammo ajjhattaṃ uppajjamāno uppajjati ahitāya
dukkhāya \[PTS Page\
471\] \[\\q 471/\] aphāsuvihārāya. Ime kho mahārāja, tayo purisassa
dhammā ajjhattaṃ\
uppajjamānā uppajjanti ahitāya dukkhāya aphāsuvihārāya. \[B\]\
\
7. \"Lobho doso ca moho ca purisaṃ pāpacetasaṃ,\
Hiṃsanti attasambhūtā tacasāraṃ \'va samphala\"nti\[b\]\
\
Evampi tatrāsayāti parissayā.\
\
Vuttaṃ hetaṃ bhagavatā:\
8. \"Rāgo ca doso ca itonidānā\
Aratī ratī lomahaṃsā itojā,\
Ito samuṭṭhāya manovitakkā\
Kumārakā dhaṅkamivossajantī\"ti \[c.\]\
\
Evampi tatrāsayāti parissayā. Loketi manussaloke - devaloke -
khandhaloke - āyatanaloke\'ti\
kati parissayā loke?\
\
1. Doso - sīmu11. 2. Lomahaṃso itojāto - syā.\
\[A.\] Itivuttaka - 3. 4. 9 Malasutta. \[B.\] Kosalasaṃyutta. \[C.\]
Suttanipāta - sūcilomasutta.\
\[BJT Page 668\] \[\\x 668/\]\
\
Gacchato agataṃ disanti - \'agatā disā\' vuccati amataṃ nibbānaṃ , \"yo
so\
sabbasaṅkhārasamatho sabbūpadhipaṭinissaggo taṇhakkhayo virāgo nirodho
nibbānaṃ?\
Agatapubbā sā disā, na sā disā gatapubbā iminā dīghena addhunā.\
\
9. \" Samatittikaṃ anavasesakaṃ1\
Telapattaṃ yathā parihareyya,\
Evaṃ sacittamanurakkhe\
Patthayāno disaṃ agatapubba\"nti. \[A\]\
\
Agatapubbaṃ disaṃ vajato gacchato abhikkamatoti gacchato agataṃ disaṃ.\
\
Ye bhikkhu abhisambhaveti - \' ye\'ti ye parissaye abhisambhaveyya
abhibhaveyya\
ajjhotthareyya pariyādiyeyya maddeyyāti - ye bhikkhu abhisambhave.\
\
Pantamhi sayanāsaneti - ante pante pariyante selante vā vanante vā
nadante vā udakante vā\
yattha na kasīyati na vapīyati, vanantaṃ2 atikkamitvā manussānaṃ
anupacāre senāsaneti -\
pantamhi sayanāsane.\
\
Tenāha thero sāriputto:\
\
\"Kati \[PTS Page 472\] \[\\q 472/\] parissayā loke gacchato agataṃ
disaṃ,\
Ye bhikkhu abhisambhave pantamhi sayanāsane\"ti.\
\
16 - 7\
Kyāssa byappathayo assu kyāssassu idha gocarā,\
Kāni sīlabbatāna\'ssu pahitattassa bhikkhuno.\
\
Kyāssa byappathayo assūti - kīdisena byappathena samannāgato assa,
kiṃsaṇṭhitena\
kiṃpakārena kiṃpaṭibhāgenāti vacīpārisuddhiṃ pucchati; katamā
vacīpārisuddhi? Idha\
bhikkhu musāvādaṃ pahāya musāvādā paṭivirato hoti: saccavādī saccasandho
theto\
paccayiko avisaṃvādako lokassa; pisunaṃ vācaṃ pahāya pisunāya vācāya
paṭivirato hoti: ito\
sutvā na amutra akkhātā imesaṃ bhedāya; amutra vā sutvā na imesaṃ
akkhātā amūsaṃ\
bhedāya. Iti bhinnānaṃ vā sandhātā sahitānaṃ vā anuppadātā samaggārāmo
samaggarato\
samagganandī samaggakaraṇiṃ vācaṃ bhāsitā hoti. Pharusaṃ vācaṃ pahāya
pharusāya\
vācāya paṭivirato hoti: yā sā vācā nelā kaṇṇasukhā pemanīyā hadayaṅgamā
porī\
bahujanakantā bahujanamanāpā, tathārūpiṃ vācaṃ bhāsitā hoti.
Samphappalāpaṃ pahāya\
samphappalāpā paṭivirato hoti.\
\
1. Janattaṃ - sīmu 11. 1. Anavasesaṃ - machasaṃ. Syā. Sīmu11.\
\[A.\] Jātaka - ekakanipāta, telapattajātaka.\
\
\[BJT Page 670\] \[\\x 670/\]\
\
Kālavādī bhūtavādī atthavādī dhammavādī vinayavādī nidhānavatiṃ vācaṃ
bhāsitā hoti\
kālena sāpadesaṃ pariyantavatiṃ atthasaṃhitaṃ. Catuhī vacīsucaritehi
samannāgato\
catudosāpagataṃ vācaṃ bhāsati. Battiṃsāya tiracchānakathāya ārato assa
virato paṭivirato\
nikkhanto nissaṭo vippamutto visaññutto vimariyādikatena cetasā
viharati. Dasa\
kathāvatthūni katheti. Seyyathīdaṃ: appicchakathaṃ santuṭṭhikathaṃ
pavivekakathaṃ\
asaṃsaggakathaṃ viriyārambhakathaṃ sīlakathaṃ samādhikathaṃ paññākathaṃ\
vimuttikathaṃ vimuttiñāṇadassanakathaṃ, satipaṭṭhānakathaṃ
sammappadhānakathaṃ\
iddhipādakathaṃ indriyakathaṃ balakathaṃ bojjhaṅgakathaṃ maggakathaṃ
phalakathaṃ\
nibbānakathaṃ \[PTS Page 473\] \[\\q 473/\] katheti. Vācāya yato yatto
paṭiyatto gutto\
gopito rakkhito saṃvuto. Ayaṃ vacīpārisuddhi. Edisāya1 vacīpārisuddhiyā
samannāgato\
assāti - kyāssa byappathayo assu.\
\
Kyāssassu idha gocarāti - kīdisena gocarena samannāgato assa,
kiṃsaṇṭhitena kiṃpakārena\
kiṃpaṭibhāgenāti gocaraṃ pucchati. Atthi gocaro, atthi agocaro:\
\
Katamo agocaro? Idhekacco vesiyagocaro vā hoti, vidhavāgocaro vā hoti,\
thullakumārīgocaro vā hoti, paṇḍakagocaro vā hoti, bhikkhunīgocaro vā
hoti,\
pānāgāragocaro vā hoti. Saṃsaṭṭho viharati rājūhi rajamahāmattehi
titthiyehi titthiyasāvakehi\
ananulomikena saṃsaggena. Yāni vā pana tāni kulāni assaddhāni
appasannāni\
anopānabhūtāni akkosakaparibhāsakāni anatthakāmāni ahitakāmāni
aphāsukāmāni\
ayogakkhemakāmāni bhikkhūnaṃ bhikkhunīnaṃ upāsakānaṃ upāsikānaṃ,
tathārūpāni kulāni\
sevati bhajati payirupāsati. Ayaṃ vuccati agocaro.\
\
Athavā antaragharaṃ paviṭṭho vīthiṃ paṭipanno asaṃvuto gacchati: hatthiṃ
olokento assaṃ\
olokento rathaṃ olokento pattiṃ olokento itthiyo olokento purise
olokento kumārikāyo\
olokento kumārake olokento antarāpaṇaṃ olokento gharamukhāni olokento
uddhaṃ\
olokento2 adho olokento disāvidisaṃ pekkhamāno3 gacchati. Ayampi vuccati
agocaro. \[A\]\
\
1. Kīdisāya - sīmu11. 2. Ullokento - sīmu11. Vipekkhamāno - sīmu11.\
\[A.\] Jhānavibhaṅga.\
\
\[BJT Page 672\] \[\\x 672/\]\
\
Atha vā cakkhunā rūpaṃ disvā nimittaggāhī hoti anubyañjanaggāhī
yatvādhikaraṇamenaṃ\
- Pe -\
Manindriyaṃ asaṃvutaṃ viharantaṃ abhijjhā domanassā pāpakā akusalā
dhammā\
anvāssaveyyuṃ; tassa asaṃvarāya paṭipajjati. Na rakkhati manindriyaṃ,
manindriyaṃ\
asaṃvaraṃ āpajjati. Ayampi vuccati agocaro.\
\
Yathā vā paneke bhonto samaṇabrāhmaṇā saddhādeyyāni bhojanāni bhuñjitvā
te evarūpaṃ\
visūkadassanaṃ anuyuttā viharanti. Seyyathīdaṃ9 naccaṃ gītaṃ vāditaṃ
pekkhaṃ akkhānaṃ\
pāṇissaraṃ vetāḷaṃ kumbhathūnaṃ sobhanagaraṃ1 caṇḍālaṃ \[PTS Page 474\]
\[\\q 474/\]\
vaṃsaṃ dhovanaṃ hatthiyuddhaṃ assayuddhaṃ mahisayuddhaṃ usabhayuddhaṃ
goyuddhaṃ\
ajayuddhaṃ meṇḍayuddhaṃ kukkuṭayuddhaṃ vaṭṭayuddhaṃ daṇḍayuddhaṃ\
muṭṭhiyuddhaṃ nibbuddhaṃ uyyodhikaṃ balaggaṃ senābyūhaṃ aṇīkadassanaṃ
iti vā. Iti\
evarūpaṃ visūkadassanaṃ anuyutto hoti. Ayampi vuccati agocaro. Pañcapi
kāmaguṇā\
agocarā.\
\
Vuttaṃ hetaṃ bhagavatā:\
\
\"Mā bhikkhave agocare caratha paravisaye. Agocare bhikkhave carataṃ
paravisaye lacchati\
māro otāraṃ, lacchati māro ārammaṇaṃ ko ca bhikkhave bhikkhuno agocaro
paravisayo?\
Yadidaṃ pañca kāmaguṇā. Katame pañca? Cakkhuviññeyyā rūpā iṭṭhā kantā
manāpā\
piyarūpā kāmūpasaṃhitā rajanīyā; sotaviññeyyā saddā - ghānaviññeyyā
gandhā -\
jivhāviññeyyā rasā - kāyaviññeyyā phoṭṭhabbā iṭṭhā kantā manāpā piyarūpā
kāmūpasaṃhitā\
rajanīyā. Ayaṃ vuccati bhikkhave bhikkhuno agocaro paravisayo\" \[a\]
ayampi vuccati\
agocaro.\
\
Katamo agocaro? Idhekacco vesiyagocaro vā hoti, vidhavāgocaro vā hoti,\
thullakumārīgocaro vā hoti, paṇḍakagocaro vā hoti, bhikkhunīgocaro vā
hoti,\
pānāgāragocaro vā hoti. Saṃsaṭṭho viharati rājūhi rājamahāmattehi
titthiyehi titthiyasāvakehi\
ananulomikena saṃsaggena. Yāni vā pana tāni kulāni saddhāni pasannāni
opānabhūtāni\
kāsāvapajjotāni isivātapaṭivātāni atthakāmāti hitakāmāni phāsukāmāni
yogakkhemakāmāni\
bhikkhūnaṃ bhikkhūnīnaṃ upāsakānaṃ upāsikānaṃ, tathārūpāni kulāni sevati
bhajati\
payirupāsati. Ayaṃ vuccati agocaro.\
\
1. Sobhanākaraṇaṃ - sīmu11. Sobhanakaṃ - sīmu11. Sobhanagarakaṃ -
\[PTS\]. 2. Idha\
bhikkhu - sīmu11\
\[A.\] Satipaṭṭhānasaṃyutta - ambapālīvagga. \[B.\] Jhānavibhaṅga\
\
\[BJT Page 674\] \[\\x 674/\]\
\
Atha vā bhikkhu antaragharaṃ paviṭṭho vīthiṃ paṭipanno saṃvuto gacchati:
na hatthiṃ\
olokento na assaṃ olokento na rathaṃ olokento na pattiṃ olokento itthiyo
olokento purise\
olokento kumārikāyo olokento kumārake olokento antarāpaṇaṃ olokento
gharamukhāni\
olokento uddhaṃ olokento adho olokento disāvidisaṃ vipekkhamāno
gacchati, ayampi\
vuccati gocaro. Athavā bhikkhu cakkhunā rūpaṃ \[PTS Page 475\] \[\\q
475/\] disvā na\
nimittaggāhī hoti nānuvyañjanaggāhī, yatvādikaraṇametaṃ cakkhundriyaṃ
asaṃvutaṃ\
viharantaṃ abhijjhā domanassā pāpakā akusalā dhammā anvāssaveyyuṃ, tassa
saṃvarāya\
paṭipajjati, rakkhati cakkhundriyaṃ, cakkhundriye saṃvaraṃ āpajjati.
Sotena saddaṃ sutvā -\
ghānena gandhaṃ ghāyitvā - jivhāya rasaṃ sāyitvā - kāyena phoṭṭhabbaṃ
phusitvā - manasā\
dhammaṃ viññāya na nimittaggāhī hoti nānuvyañjanaggāhī,
yatvādhikaraṇametaṃ\
manindriyaṃ asaṃvutaṃ viharantaṃ abhijjhā domanassā pāpakā akusalā
dhammā\
anvāssaveyyuṃ, tassa saṃvarāya paṭipajjati. Rakkhati manindriyaṃ,
manindriye saṃvaraṃ\
āpajjati; ayampi vuccati gocaro. Yathā vā paneke bhonto samaṇabrāhmaṇā
saddhādeyyāni\
bhojanāni bhuñjitvā te evarūpaṃ visūkadassanaṃ anuyuttā viharanti.
Seyyathīdaṃ9 naccaṃ\
gītaṃ vāditaṃ pekkhaṃ akkhānaṃ pāṇissaraṃ vetāḷaṃ kumbhathūnaṃ
sobhanagaraṃ1\
caṇḍālaṃ vaṃsaṃ dhovanaṃ hatthiyuddhaṃ assayuddhaṃ mahisayuddhaṃ
usabhayuddhaṃ\
goyuddhaṃ ajayuddhaṃ meṇḍayuddhaṃ kukkuṭayuddhaṃ vaṭṭayuddhaṃ
daṇḍayuddhaṃ\
muṭṭhiyuddhaṃ nibbuddhaṃ uyyodhikaṃ balaggaṃ senābyūhaṃ aṇīkadassanaṃ
iti vā. Iti\
evarūpaṃ visūkadassanaṃ anuyutto hoti. Ayampi vuccati agocaro. Cattāropi
satipaṭṭhānā\
gocaro.\
\
Vuttaṃ hetaṃ bhagavatā:\
\"Gocare bhikkhave caratha sake pettike visaye. Gocare bhikkhave carataṃ
sake pettike visaye\
na lacchati māro otāraṃ, na lacchati māro ārammaṇaṃ. Ko ca bhikkhave
bhikkhuno gocaro\
sako pettiko visayo: yadidaṃ cattāro satipaṭṭhānā. Katame cattāro: idha
bhikkhave bhikkhu\
kāye kāyānupassī viharati, vedanāsu vedanānupassī viharati ātāpī
sampajāno satimā\
vineyya loke abhijjhā domanassaṃ. Citte cittānupassī viharati ātāpī
sampajāno satimā\
vineyya loke abhijjhādomanassaṃ. Dhammesu dhammānupassī viharati ātāpī
sampajāno\
satimā vineyya loke abhijjhā domanassaṃ. Ayaṃ vuccati bhikkhave
bhikkhuno gocaro sako\
pettiko visayo. Ayampi vuccati gocaro. Edisena gocarena samannāgato
assāti - kyāssassu\
idha gocarā.\
\
Kāni sīlabbatānassūti - kīdisena sīlabbatena samannāgato assa,
kiṃsaṇṭhitena kiṃpakārena\
kiṃpaṭibhagenāti sīlabbatapārisuddhiṃ pucchati; katamā
sīlabbatapārisuddhi: atthi\
sīlañceva vatañca, atthi vataṃ na sīlaṃ. Katamaṃ sīlañceva vatañca? Idha
bhikkhu sīlavā\
hoti pātimokkhasaṃvarasaṃvuto viharati ācāragocarasampanno aṇumattesu
vajjesu\
bhayadassāvī samādāya sikkhati sikkhāpadesu, yo tattha saññamo saṃvaro
anatikkamo,\
idaṃ sīlaṃ. Yaṃ samādānaṃ, taṃ vataṃ. \[PTS Page 476\] \[\\q 476/\]
saṃvaraṭṭhena sīlaṃ,\
samādānaṭṭhena vataṃ. Idaṃ vuccati sīlaṃ ceva vataṃ ca. Katamaṃ vataṃ na
sīlaṃ?\
Aṭṭhadhutaṅgāni: āraññikaṅgaṃ piṇḍapātikaṅgaṃ paṃsukūlikaṅgaṃ
tecīvarikaṅgaṃ\
sapadānacārikaṅgaṃ khalupacchābhattikaṅgaṃ nesajjikaṅgaṃ
yathāsanthatikaṅgaṃ, idaṃ\
vuccati vataṃ na sīlaṃ. Viriyasamādānampi vuccati vataṃ na sīlaṃ. \"
Kāmaṃ taco ca nahāru\
ca aṭṭhi ca avasissatu sarīre upasussatu sarīre maṃsalohitaṃ, yaṃ taṃ
purisathāmena\
purisabalena purisaviriyena purisaparakkamena pattabbaṃ, na taṃ
apāpuṇitvā viriyassa\
santhānaṃ bhavissatī\"ti cittaṃ paggaṇhāti padahati. Evarūpaṃ
viriyasamādānaṃ vuccati\
vataṃ na sīlaṃ.\
\
\[A.\] Satipaṭṭhānasaṃyutta - ambapālivagga.\
\
\[BJT Page 676\] \[\\x 676/\]\
1. \" Nāsissaṃ na pivissāmi vihārato na nikkhame,\
Napi passaṃ nipātessaṃ1 taṇhāsalle anūhate\"ti\[a\]\
\
Cittaṃ paggaṇhāti padahati, evarūpampi viriyasamādānaṃ vuccati vataṃ na
sīlaṃ. \" Na\
tāvāhaṃ imaṃ pallaṅkaṃ bhindissāmi, yāva me na anupādāya āsavehi cittaṃ
vimuccissatī\"ti\
cittaṃ paggaṇhāti padahati. Evarūpaṃ viriyasamādānaṃ vuccati vataṃ na
sīlaṃ. \'Na tāvāhaṃ\
imamhā āsanā vuṭṭhahissāmi, caṅkamā orohissāmi, vihārā nikkhamissāmi,
aḍḍhayogā\
nikkhamissāmi, pāsādā nikkhamissāmi, hammiyā nikkhamissāmi, guhāya
nikkhamissāmi,\
leṇā nikkhamissāmi, kuṭiyā nikkhamissāmi, kūṭāgārā nikkhamissāmi, aṭṭā2
nikkhamissāmi,\
māḷā nikkhamissāmi, uddaṇḍā3 nikkhamissāmi, upaṭṭhānasālāya
nikkhamissāmi,\
maṇḍapā nikkhamissāmi, rukkhamūlā nikkhamissāmi yāva me na anupādāya
āsavehi cittaṃ\
vimuccissatī\'ti cittaṃ paggaṇhāti padahati. Evarūpaṃ viriyasamādānaṃ
vuccati vataṃ na\
sīlaṃ. \'Imasmiṃ yeva pubbaṇhasamayaṃ ariyadhammaṃ āharissāmi
samāharissāmi\
adhigacchissāmi \[PTS Page 477\] \[\\q 477/\] phassayissāmi
sacchikarissāmī\'ti cittaṃ\
paggaṇhāti padahati. Evarūpaṃ viriyasamādānaṃ vuccati vataṃ na sīlaṃ,
imasmiññeva\
majjhantikasamayaṃ - sāyanhasamayaṃ - purebhattaṃ pacchābhattaṃ -
purimaṃ yāmaṃ - -\
pacchimaṃ yāmaṃ - kāle - juṇhe vasse - hemante - gimhe - purime
vayokhandhe - majjhime\
vayokhandhe - pacchime vayokhandhe ariyadhammaṃ āharissāmi
samāharissāmi\
adhigacchissāmi sacchikarissāmi phassayissāmīti cittaṃ paggaṇhāti
padahati. Evarūpampi\
viriyasamādānaṃ vuccati vataṃ na sīlaṃ.\
\
Ayaṃ sīlabbatapārisuddhi; edisāya2 sīlabbatapārisuddhiyā samannāgato
assāti - kāni\
sīlabbatānassu.\
\
Pahitattassa bhikkhunoti - \' pahitattassā\'ti āraddhaviriyassa;
thāmavato 3\
daḷhaparakkamassa anikkhittachandassa anikkhittadhurassa kusalesu
dhammesu; athavā\
pesitattassa, yassatthāya pesito attatthe ca ñāye ca lakkhaṇe ca kāraṇe
ca ṭhānāṭhāne ca\
sabbe saṅkhārā aniccāti pesitattassa; sabbe saṅkhārā dukkhāti
pesitattassa; sabbe dhammā\
anattāti pesitattassa; avijjāpaccayā saṅkhārāti pesitattassa; - pe -\
Jātipaccayā jarāmaraṇanti pesitattassa; avijjānirodhā saṅkhāranirodhoti
pesitattassa - pe -\
Jātinirodhā jarāmaraṇanirodhoti pesitattassa; idaṃ dukkhanti
pesitattassa - pe\
Ayaṃ dukkhanirodhagāminī paṭipadāti pesitattassa; ime āsavāti
pesitattassa - pe -\
Ayaṃ āsavanirodhagāminī paṭipadāti pesitattassa; ime dhammā abhiññeyyāti
pesitattassa -\
pe - ime dhammā sacchikātabbāti pesitattassa; channaṃ phassāyatanānaṃ
samudayañca\
atthaṅgamañca assādañca ādīnavañca nissaraṇañca pesitattassa;\
\
1. Nikkhamiṃ - syā. \[PTS.\] .\
Paccayattheragāthā - 3. 1. 2 Muditattheragāthā - 4. 1. 12\
2. Kīdisāya - sīmu 1 machasaṃ. 3. Thāmagata - sīmu 11.\
\
\[BJT Page 678\] \[\\x 678/\]\
Pañcannaṃ upādānakkhandhānaṃ - catuṇṇaṃ mahābhūtānaṃ samudayañca
atthaṅgamañca\
assādañca ādīnavañca nissaraṇañca pesitattassa; yaṃ kiñci
samudayadhammaṃ sabbaṃ taṃ\
nirodhadhammanti \[PTS Page 478\] \[\\q 478/\] pesitattassa.
Bhikkhunoti\
puthujjanakalyāṇakassa vā bhikkhuno sekhassa vā bhikkhunoti -
pahitattassa bhikkhuno.\
\
Tenāha thero sāriputto:\
\
\"Kyāssa byappathayo assu kyāssassu idha gocarā,\
Kāni sīlabbatānassu pahitattassa bhikkhuno\"ti.\
\
16 - 8\
\
Kaṃ so sikkhaṃ samādāya ekodi1 nipako sato,\
Kammāro rajatasseva niddhame malamattano.\
\
Kaṃ so sikkhaṃ samādāyāti - kaṃ so sikkhaṃ ādāya samādāya ādīyitvā
samādiyitvā\
gaṇhitvā parāmasitvā abhinivisitvāti - kaṃ so sikkhaṃ samādāya.\
\
Ekodi1 nipako satoti - \'ekodī\'ti ekaggacitto avikkhittacitto
avisāhaṭamānaso, samatho\
samādhindriyaṃ samādhibalaṃ - pe -\
Sammāsamādhi; nipakoti nipako paṇḍito paññavā buddhimā ñāṇī vibhāvī
medhāvī; satoti\
catuhi kāraṇehi sato: kāye kāyānupassanāsatipaṭṭhānaṃ bhāvento sato;
vedanāsu - citte -\
dhammesu dhammānupassanāsatipaṭṭhānaṃ bhāvento sato; se vuccati satoti -
sato.\
\
Kaṃ so sikkhaṃ samādāyāti - adhisīlasikkhaṃ pucchati, nipakoti
adhipaññāsikkhaṃ pucchati,\
satoti pārisuddhiṃ pucchatīti - kaṃ so sikkhaṃ samādāya ekodi nipako
sato.\
\
Kammāro rajatasseva niddhame malamattanoti - \'kammāro: vuccati
suvaṇṇakāro; \' rajataṃ\'\
vuccati jātarūpaṃ. Yathā suvaṇṇakāro jātarūpassa oḷārikampi malaṃ
dhamati saṃdhamati\
niddhamati; majjhimakampi malaṃ dhamati saṃdhamati niddhamati;
sukhumakampi malaṃ\
dhamati saṃdhamati niddhamati; evamevaṃ bhikkhu attano oḷārikepi kilese
dhamati\
saṃdhamati niddhamati; evamevaṃ bhikkhu attano oḷārikepi kilese dhamati
saṃdhamati\
niddhamati pajahati vinodeti byantīkaroti anabhāvaṃ gameti.\
\
1. Ekodi - sīmu. 11\
\[BJT Page 680\] \[\\x 680/\]\
\
Majjhimakepi kilese - sukhumakepi kilese dhamati saṃdhamati \[PTS Page
479\] \[\\q 479/\]\
niddhamati pajahati vinodeti byantīkaroti anabhāvaṃ gameti. Atha vā
bhikkhu attano\
rāgamalaṃ dosamalaṃ mohamalaṃ mānamalaṃ diṭṭhimalaṃ kilesamalaṃ
duccaritamalaṃ\
andhakaraṇaṃ acakkhukaraṇaṃ aññāṇakaraṇaṃ paññānirodhikaṃ
vighātapakkhikaṃ\
anibbānasaṃvattanikaṃ dhamati saṃdhamati niddhamati pajahati vinodeti
byantīkaroti\
anabhāvaṃ gameti; atha vā sammādiṭṭhiyā micchādiṭṭhiṃ dhamati sandhamati
niddhamati\
pajahati vinodeti byantīkaroti anabhāvaṃ gameti; sammāsaṅkappena
micchāsaṅkappaṃ -\
sammāvācāya micchāvācaṃ - sammākammantena micchākammantaṃ -
sammāājīvena\
micchāājīvaṃ - sammāvāyāmena micchāvāyāmaṃ - sammāsatiyā micchāsatiṃ -\
sammāsamādhinā micchāsamādhiṃ - sammāñāṇena micchāñāṇaṃ -
sammāvimuttiyā\
micchāvimuttiṃ dhamati saṃdhamati niddhamati pajahati vinodeti
byantīkaroti anabhāvaṃ\
gameti. Athavā ariyena aṭṭhaṅgikena maggena sabbe kilese sabbe duccarite
sabbe darathe\
sabbe pariḷāhe sabbe santāpe sabbākusalābhisaṅkhāre dhamati saṃdhamati
niddhamati\
pajahati vinodeti byantīkaroti anabhāvaṃ gametīti - kammāro rajatasseva
niddhame\
malamattano.\
\
Tenāha thero sāriputto:\
\" Kaṃ so sikkhaṃ samādāya ekodi nipako sato,\
Kammāro rajatasseva niddhame malamattano\"ti.\
\
16 - 9\
\
Vijigucchamānassa yadidaṃ phāsu\
(Sāriputtāti bhagavā)\
Rittāsanaṃ sayanaṃ sevato ve,\
Sambodhikāmassa yathānudhammaṃ\
Taṃ te pavakkhāmi yathā pajānaṃ.\
\
Vijigucchamānassa yadidaṃ phāsūti - \'vijigucchamānassā\'ti jātiyā
vijigucchamānassa, jarāya\
- byādhinā - maraṇena - sokehi - paridevehi - \[PTS Page 480\] \[\\q
480/\] dukkhehi -\
domanassehi - upāyāsehi - pe -\
Diṭṭhibyasanena dukkhena vijigucchamānassa aṭṭīyamānassa harāyamānassāti
-\
vijigucchamānassa; yadidaṃ phāsūti yaṃ phāsu phāsuvihāraṃ taṃ
kathayissāmi; katamo\
phāsuvihāro? Sammāpaṭipadā anulomapaṭipadā apaccanīkapaṭipadā
anvatthapaṭipadā\
dhammānudhammapaṭipadā sīlesu paripūrakāritā indriyesu guttadvāratā
bhojanesu\
mattaññutā jāgariyānuyogo satisampajaññaṃ cattāro satipaṭṭhānā cattāro
sammappadhānā\
cattāro iddhipādā pañcindriyāni pañca balāni satta bojjhaṅgā ariyo
aṭṭhaṅgiko maggo\
nibbānañca nibbānagāminī ca paṭipadā; ayaṃ phāsuvihāroti -
vijigucchamānassa yadidaṃ\
phāsu.\
\[BJT Page 682\] \[\\x 682/\]\
\
Sāriputtāti - bhagavā taṃ theraṃ nāmenālapati; bhagavāti
gāravādhivacanaṃ; apica,\
bhaggarāgoti bhagavā; bhaggadosoti bhagavā; bhaggamohoti bhagavā;
bhaggamānoti\
bhagavā; bhaggadiṭṭhīti bhagavā; bhaggakaṇṭakoti bhagavā; bhaggakilesoti
bhagavā; bhaji\
vibhaji pavibhaji dhammaratananti bhagavā bhavānaṃ antakaroti bhagavā,
bhāvitakāyo\
bhāvitasīlo bhāvitacitto bhāvitapaññoti bhagavā; bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā, bhāgī vā bhagavā cīvara\
piṇḍapātasenāsanagilānapaccayabhesajjaparikkhārānanti bhagavā, bhāgī vā
bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā; bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti \[PTS Page 481\] \[\\q 481/\] bhagavā, bhāgī vā
bhagavā catunnaṃ\
satipaṭṭhānānaṃ catunnaṃ sammappadhānānaṃ catunnaṃ iddhipādānaṃ
pañcannaṃ\
indriyānaṃ pañcannaṃ balānaṃ sattannaṃ bojjhaṅgānaṃ ariyassa
aṭṭhaṅgikassa maggassāti\
bhagavā; bhāgī vā bhagavā dasannaṃ tathāgatabalānaṃ catunnaṃ
vesārajjānaṃ catunnaṃ\
paṭisambhidānaṃ channaṃ abhiññānaṃ channaṃ buddhadhammānanti bhagavā,
bhagavāti\
netaṃ nāmaṃ mātarā kataṃ, na pitarā kataṃ, na bhātarā kataṃ, na
bhaginiyā kataṃ, na\
mittāmaccehi kataṃ, na ñātisālohitehi kataṃ, na samaṇabrāhmaṇehi kataṃ,
na devatāhi\
kataṃ, vimokkhantikametaṃ buddhānaṃ bhagavantānaṃ bodhiyā mūle saha\
sabbaññutañāṇassa paṭilābhā sacchikā paññatti yadidaṃ bhagavāti
\'metteyyāti bhagavā. \'\
\
Rittāsanaṃ sayanaṃ sevato veti - \'āsanaṃ\' vuccati yattha nisīdati
mañco pīṭhaṃ bhisi taṭṭikā\
cammakhaṇḍo tiṇasanthāro paṇṇasanthāro palālasanthāro1; \'sayanaṃ?
Vuccati senāsanaṃ:\
vihāro aḍḍhayogo pāsādo hammiyaṃ guhā, taṃ sayanāsanaṃ
asappāyarūpadassanena rittaṃ\
vivittaṃ pavivittaṃ, asappāyasaddasavaṇena - pe -\
Asappāyehi pañcahi kāmaguṇehi rittaṃ vivittaṃ pavivittaṃ; rittaṃ
sayanāsanaṃ sevato\
nisevato saṃsevato paṭisevatoti - rittāsanaṃ sayanaṃ sevato ve.\
\
1. Palāsa- - syā.\
\[BJT Page 684\] \[\\x 684/\]\
\
Sambodhikāmassa yathānudhammanti - \'sambodhi\' vuccati catusu maggesu
ñāṇaṃ paññā\
paññindriyaṃ paññābalaṃ dhammavicayasambojjhaṅgo vīmaṃsā vipassanā
sammādiṭṭhi; taṃ\
sambodhiṃ bujjhitukāmassa anubujjhitukāmassa paṭivijjhitukāmassa
sambujjhitukāmassa\
adhigantukāmassa phassitukāmassa sacchikātukāmassāti - sambodhikāmassa;\
yathānudhammanti katame bodhiyā anudhammā? Sammāpaṭipadā
anulomapaṭipadā\
apaccanīkapaṭipadā anvatthapaṭipadā dhammānudhammapaṭipadā sīlesu
paripūrakāritā\
indriyesu \[PTS Page 482\] \[\\q 482/\] guttadvāratā bhojanesu
mattaññutā jāgariyānuyogo\
satisampajaññaṃ; ime vuccanti bodhiyā anudhammā; athavā catunnaṃ
maggānaṃ\
pubbabhāge vipassanā, ime vuccanti bodhiyā anudhammāti -
sambodhikāmassa\
yathānudhammaṃ.\
\
Taṃ te pavakkhāmi yathā pajānanti - \'ta\'nti bodhiyā anudhammaṃ
pavakkhāmīti\
pavakkhāmi ācikkhissāmi desessāmi paññapessāmi paṭṭhapessāmi vicarissāmi
vibhajissāmi\
uttānīkarissāmi pakāsissāmi; yathā pajānanti yathā pajānaṃ yathā
pajānanto ājānanto\
vijānanto paṭivijānanto paṭivijjhanto, na itihitihaṃ na itikirāya na
paramparāya na\
piṭakasampadāya na takkahetu na nayahetu na ākāraparivitakkena na\
diṭṭhinijjhānakkhantiyā sāmaṃ sayaṃ abhiññātaṃ attapaccakkhaṃ dhammaṃ
taṃ\
kathayissāmīti - taṃ te pavakkhāmi yathā pajānaṃ.\
\
Tenāha bhagavā:\
\
\" Vijigucchamānassa yadidaṃ phāsu\
(Sāriputtāti bhagavā)\
Rittāsanaṃ sayanaṃ sevato va,\
Sambodhikāmassa yathānudhammaṃ\
Taṃ te pavakkhāmi yathā pajāna\"nti.\
\
16 - 10\
Pañcanna dhīro bhayānaṃ na bhāye\
Bhikkhu sato sappariyantacārī, 1\
Ḍaṃsādhipātāna siriṃsapānaṃ2\
Manussaphassāna3 catuppadānaṃ.\
\
1. Sapariyantacārī - machasaṃ. 2. Sarīsapānaṃ - machasaṃ.\
3. Manussaphassānaṃ - machasaṃ.\
\
\[BJT Page 686\] \[\\x 686/\]\
\
Pañcanna dhīro bhayānaṃ na bhāyeti - \'dhīro\'ti dhīro paṇḍito paññavā
buddhimā - ñāṇī\
vibhāvī medhāvī vīro pañcannaṃ bhayānaṃ na bhāyeyya na taseyya na
santaseyya na\
uttaseyya na uttaseyya na parittaseyya na santāsaṃ āpajjeyya, abhīrū
assa acchambhī\
anutrāsī \[PTS Page 483\] \[\\q 483/\] apalāyī pahīnabhayabheravo
vigatalomahaṃso\
vihareyyāti - pañcanna dhīro bhayānaṃ na bhāye.\
\
Bhikkhu sato sappariyantacārīti - \'bhikkhū\'ti puthujjanakalyāṇako vā
bhikkhu, sekho vā\
bhikkhu; satoti catuhi kāraṇehi sato: kāye kāyānupassanāsatipaṭṭhānaṃ
bhāvento sato,\
vedanāsu - citte - dhammesu dhammānupassanāsatipaṭṭhānaṃ bhāvento sato;
so vuccati\
sato; sappariyantacārīti cattāro pariyantā: sīlasaṃvarapariyanto,
indriyasaṃvarapariyanto,\
bhojane mattaññutāpariyanto, jāgariyānuyogapariyanto; katamo
sīlasaṃvarapariyanto? Idha\
bhikkhu sīlavā hoti. Pātimokkhasaṃvarasaṃvuto viharati,
ācāragocarasampanno aṇumattesu\
vajjesu bhayadassāvī, samādāya sikkhati sikkhāpadesu, antopūtibhāvaṃ
paccavekkhamāno,\
anto sīlasaṃvarapariyante carati; mariyādaṃ na bhindati, ayaṃ
sīlasaṃvarapariyanto. Katamo\
indriyasaṃvarapariyanto? Idha bhikkhu cakkhunā rūpaṃ disvā na
nimittaggāhī hoti\
nānubyañjanaggāhī yatvādhikaraṇamenaṃ cakkhundriyaṃ asaṃvutaṃ viharantaṃ
abhijjhā\
domanassā pāpakā akusalā dhammā anvāssaveyyuṃ. Tassa saṃvarāya
paṭipajjati; rakkhati\
cakkhundriyaṃ, cakkhundriye saṃvaraṃ āpajjati. Sotena saddaṃ sutvā na
nimittaggāhī hoti\
nānubyañjanaggāhī yatvādhikaraṇamenaṃ sotendriyaṃ asaṃvutaṃ viharantaṃ
abhijjhā\
domanassā pāpakā akusalā dhammā anvassaveyyuṃ, tassa saṃvarāya
paṭipajjati; rakkhati\
sotendriyaṃ, sotendriye saṃvaraṃ āpajjati ghānena gandhaṃ ghāyitvā na
nimittaggāhī hoti\
nānubyañjanaggāhī yatvādhikaraṇamenaṃ ghānendriyaṃ asaṃvutaṃ viharantaṃ
abhijjhā\
domanassā pāpakā akusalā dhammā anvassaveyyuṃ, tassa saṃvarāya
paṭipajjati; rakkhati\
ghānendriyaṃ, ghānendriye saṃvaraṃ āpajjati jivhāya rasaṃ sāyitvā na
nimittaggāhī hoti\
nānubyañjanaggāhī yatvādhikaraṇamenaṃ jivhindriyaṃ asaṃvutaṃ viharantaṃ
abhijjhā\
domanassā pāpakā akusalā dhammā anvassaveyyuṃ, tassa saṃvarāya
paṭipajjati; rakkhati\
jivhindriyaṃ, jivhindriye saṃvaraṃ āpajjati kāyena phoṭṭhabbaṃ phusitvā
na nimittaggāhī\
hoti nānubyañjanaggāhī yatvādhikaraṇamenaṃ kāyendriyaṃ asaṃvutaṃ
viharantaṃ abhijjhā\
domanassā pāpakā akusalā dhammā anvassaveyyuṃ, tassa saṃvarāya
paṭipajjati; rakkhati\
kāyendriyaṃ, kāyendriye saṃvaraṃ āpajjati manasā dhammaṃ viññāya na
nimittaggāhī hoti\
nānubyañjanaggāhī yatvādhikaraṇamenaṃ manindriyaṃ asaṃvutaṃ viharantaṃ
abhijjhā\
domanassā pāpakā akusalā dhammā anvassaveyyuṃ, tassa saṃvarāya
paṭipajjati; rakkhati\
manindriyaṃ, manindriye saṃvaraṃ āpajjati ādinnapariyāyaṃ
paccavekkhamāno anto\
indriyasaṃvarapariyante carati, mariyādaṃ na bhindati, ayaṃ
indriyasaṃvarapariyanto.\
Katamo bhojane mattaññutāpariyanto? Idha bhikkhu paṭisaṅkhā \[PTS Page
484\] \[\\q 484/\]\
yoniso āhāraṃ āhāreti, neva davāya, na madāya, na maṇḍanāya, na
vibhūsaṇāya;\
yāvadeva imassa kāyassa ṭhitiyā yāpanāya, vihiṃsūparatiyā
brahmacariyānuggahāya, iti\
purāṇañca vedanaṃ paṭihaṅkhāmi, navañca vedanaṃ na uppādessāmi, yātrā ca
me\
bhavissati. Anavajjatā ca phāsuvihāro cāti. Akkhabbhañjana -
vaṇapaṭicchādana -\
puttamaṃsūpamaṃ paccavekkhamāno anto bhojane mattaññutāpariyante carati,
mariyādaṃ\
na bhindati; ayaṃ bhojane mattaññutāpariyanto.\
\
\[BJT Page 688\] \[\\x 688/\]\
Katamo jāgariyānuyogapariyanto? Idha bhikkhu divasaṃ caṅkamena nisajjāya
āvaraṇīyehi\
dhammehi cittaṃ parisodheti, rattiyā paṭhamaṃ yāmaṃ caṅkamena nisajjāya
āvaraṇīyehi\
dhammehi cittaṃ parisodheti. Rattiyā majjhimaṃ yāmaṃ dakkhiṇena passena
sīhaseyyaṃ\
kappeti pāde pādaṃ accādhāya sato sampajāno uṭṭhānasaññaṃ manasikaritvā,
rattiyā\
pacchimaṃ yāmaṃ paccuṭṭhāya caṅkamena nisajjāya āvaraṇīyehi dhammehi
cittaṃ\
parisodheti. Bhaddekarattavihāraṃ paccavekkhamāno
antojāgariyānuyogapariyante carati,\
mariyādaṃ na bhindati; ayaṃ jāgariyānuyogapariyantoti - bhikkhu sato
sappariyantacārī.\
\
Ḍaṃsādhipātāna siriṃsapānanti - \'ḍaṃsā\' vuccanti piṅgalamakkhikāyo;
\'adhipātakā\' vuccanti\
sabbāpi makkhikāyo; kiṃ kāraṇā adhipātakā muccanti sabbāpi makkhikāyo?
Tā uppatitvā\
uppatitvā khādanti; taṃkāraṇā adhipātakā vuccanti sabbāpi makkhikāyo. \'
Siriṃsapā\'\
vuccanti ahīti - ḍaṃsādhipātāna siriṃsapānaṃ\
\
Manussaphassāna catuppadānanti - \' manussaphassā\' vuccanti corā vā
assu mānavā vā\
katakammā vā akatakammā vi; te bhikkhuṃ pañhaṃ vā puccheyyuṃ, vādaṃ vā
āropeyyuṃ,\
akkoseyyuṃ paribhāseyyuṃ roseyyuṃ viroseyyuṃ hiṃseyyuṃ vihiṃseyyuṃ
heṭheyyuṃ\
viheṭheyyuṃ ghāteyyuṃ upaghāteyyuṃ upaghātaṃ vā kareyyuṃ. Yo koci
manussato\
upaghāto manussaphasso; catuppadānanti sīhā byagghā \[PTS Page 485\]
\[\\q 485/\] dīpī\
acchā taracchā kokā mahisā hatthī; te bhikkhuṃ maddeyyuṃ khādeyyuṃ
hiṃseyyuṃ\
vihiṃseyyuṃ heṭheyyuṃ viheṭheyyuṃ ghāteyyuṃ upaghāteyyuṃ upaghātaṃ vā
kareyyuṃ,\
catuppadato upaghāto ya kiñci catuppadahayanti - manussaphassāna
catuppadānaṃ.\
\
Tenāha bhagavā:\
\
\" Pañcanna dhīro bhayānaṃ na bhāye bhikkhu sato sappariyantacārī,\
Ḍaṃsādhipātāna siriṃsapānaṃ1 manussaphassāna2 catuppadāna\"nti.\
\
16 - 11\
\
Paradhammikānampi na santaseyya disvāpi tesaṃ bahubheravāni,\
Athāparāni abhisambhaveyya3 parissayāni kusalānuesī.\
\
1. Ḍaṃsādhipātānaṃ sarīsapānaṃ - machasaṃ 2. Manussaphassānaṃ -
machasaṃ. 3.\
Abhisambhaveyyuṃ - syā.\
\
\
\[BJT Page 690\] \[\\x 690/\]\
\
Paradhammikānampi na santaseyya disvāpi tesaṃ bahubheravānīti -
\'paradhammikā\'\
vuccanti satta sahadhammike ṭhapetvā ye keci buddhe dhamme saṅghe
appasannā. Te\
bhikkhuṃ pañhaṃ vā puccheyyuṃ vādaṃ vā āropeyyuṃ, akkoseyyuṃ
paribhāseyyuṃ\
roseyyuṃ viroseyyuṃ hiṃseyyuṃ vihiṃseyyuṃ heṭheyyuṃ viheṭheyyuṃ
ghāteyyuṃ\
upaghāteyyuṃ upaghātaṃ vā kareyyuṃ. Tesaṃ bahubherave passitvā vā
suṇitvā vā na\
vedheyya na pavedheyya na sampavedheyya, na taseyya na santaseyya na
uttaseyya na\
parittaseyya na bhāyeyya na santāsaṃ āpajjeyya, abhīru assa acchambhī
anutrāsī apalāyī,\
pahīnabhayabheravo vigatalomahaṃso vihareyyāti - paradhammikānampi na
santaseyya\
disvāpi tesaṃ bahubheravāni.\
\
Athāparāni abhisambhaveyya1 parissayāni kusalānuesīti - athāparānipi
atthi\
abhisambhotabbāni abhibhavitabbāni ajjhottharitabbāni pariyādiyitabbāni
madditabbāni.\
Parissayāti dve parissayā: \[PTS Page 486\] \[\\q 486/\] pākaṭaparissayā
ca\
paṭicchannaparissayā ca\
- Pe - evampi tatrāsayāti parissayā. Kusalānuphasīti sammāpaṭipadaṃ
anulomapaṭipadaṃ\
apaccanīkapaṭipadaṃ anvatthapaṭipadaṃ - pe - ariyaṃ aṭṭhaṅgikaṃ maggaṃ
nibbānañca\
nibbānagāminiñca paṭipadaṃ esantena gavesantena pariyesantena parissayā\
abhisambhotabbā abhibhavitabbā ajjhottharitabbā pariyādiyitabbā
madditabbāti athāparāni\
abhisambhaveyya parissayāni kusalānuesī.\
\
Tenāha bhagavā:\
\
\"Paradhammikānampi na santaseyya\
Disvāpi tesaṃ bahubheravāti.\
Athāparāni abhisambhaveyya\
Parissayāni kusalānuesī\"ti.\
\
16 - 12\
Ātaṅkaphassena khudāya phuṭṭho\
Sītaṃ athuṇhaṃ2 adhivāsayeyya.\
So tehi phuṭṭho bahudhā anoko\
Viriyaparakkamaṃ daḷhaṃ kareyya.\
\
Ātaṅkaphassena khudāya phuṭṭhoti - \' ātaṅkaphasso\' vuccati rogaphasso.
Rogaphassena\
phuṭṭho pareto samohito samannāgato assa; cakkhurogena phuṭṭho pareto
samohito\
samannāgato assa; sotarogena - ghānarogena - jivhārogena - kāyarogena -
pe -\
Ḍaṃsamakasavātātapasiriṃsapasamphassena phuṭṭho pareto samohito
samannāgato assa.\
\'Khudā\' vuccati chātako. Chātakena phuṭṭho pareto samohito samannāgato
assāti -\
ātaṅkaphassena khudāya phuṭṭho.\
\
1. Abhisambhaveyyuṃ \[PTS\] 2. Atuṇhaṃ - sīmu11\
\[BJT Page 692\] \[\\x 692/\]\
\
Sītaṃ athuṇhaṃ 1 adhivāsayeyyāti - \'sīta\'nti dvīhi kāraṇehi sītaṃ
hoti:\
abbhantaradhātupakopa2 vasena vā sītaṃ hoti. Bahiddhā utuvasena vā sītaṃ
hoti. Uṇhanti\
dvīhi kāraṇehi uṇhaṃ hoti. Abbhantaradhātupakopavasena2 vā uṇhaṃ hoti.
Bahiddhā\
utuvasena vā uṇhaṃ hotīti - sītaṃ athuṇhaṃ. Adhivāsayeyyāti \[PTS Page
487\] \[\\q 487/\]\
khamo assa sītassa uṇhassa jighacchāya pipāsāya\
ḍaṃsamakasavātātapasiriṃsapasamphassānaṃ, duruttānaṃ durāgatānaṃ
vacanapathānaṃ,\
uppannānaṃ sārīrikānaṃ vedanānaṃ dukkhānaṃ tippānaṃ kharānaṃ kaṭukānaṃ
asātānaṃ\
amanāpānaṃ pāṇaharānaṃ adhivāsakajātiko assāti - sītaṃ athunhaṃ1
adhivāsayeyya.\
\
So tehi phuṭṭho bahudhā anokoti - \' so tehī\'ti ātaṅkaphassena ca
khudāya ca sītena ca\
uṇhena ca phuṭṭho pareto samohito samannāgato assāti - so tehi phuṭṭho.
Bahudhāti\
anekavidhehi ākārehi phuṭṭho pareto samohito samannāgato assāti - so
tehi phuṭṭho\
bahudhā. Anokoti abisaṅkhārasahagataviññāṇassa okāsaṃ na karotītipi -
anoko. Athavā,\
kāyaduccaritassa vacīduccaritassa manoduccaritassa okāsaṃ na karotītipi
anokoti - so tehi\
phuṭṭho bahudhā anoko.\
\
Viriyaparakkamaṃ daḷhaṃ kareyyāti - \' viriyaparakkamo\' vuccati: \"yo
cetasiko viriyārambho\
nikkamo parakkamo uyyāmo vāyāmo ussāho ussoḷhī appaṭivānī thāmo dhiti3\
asithilaparakkamatā anikkhittachandatā anikkhittadhuratā dhurasampaggāho
viriyaṃ\
viriyindriyaṃ viriyabalaṃ sammāvāyāmo\"\[a\] viriyaparakkamaṃ daḷhaṃ
kareyyāti -\
viriyaparakkamaṃ daḷhaṃ kareyya, thiraṃ kareyya, daḷhasamādāno assa\
avatthitasamādānoti - viriyaparakkamaṃ daḷhaṃ kareyya.\
\
Tenāha bhagavā:\
\
\" Ātaṅkaphassena khudāya phuṭṭho\
Sītaṃ athuṇhaṃ adhivāsayeyya,\
So tehi phuṭṭho bahudhā anoko\
Viriyaparakkamaṃ daḷhaṃ kareyyā\"ti.\
\
16 - 13\
\
Theyyaṃ na kareyya4 na musā bhaṇeyya\
Mettāya phasse tasathāvarāni,\
Yadāvilattaṃ manaso vijaññā\
Kaṇhassa pakkhoti vinodayeyya.\
\
1. Atuṇahaṃ, sīmu. 2. Dhātusaṃkhobha - sa. 3. hiti - sīmu11 4. Kare -
sīmu11. Machasaṃ.\
\
\[BJT Page 694\] \[\\x 694/\]\
Theyyaṃ \[PTS Page 488\] \[\\q 488/\] na kareyya na musā bhaṇeyyāti - \'
theyyaṃ na\
kareyyā\'ti idha bhikkhu adinnādānaṃ pahāya adinnādānā paṭivirato assa,
dinnādāyī\
dinnapāṭikaṅkhī athenena sucibhūtena attanā vihareyyāti - theyyaṃ na
kareyya. Na musā\
bhaṇeyyāti idha bhikkhu musāvādaṃ pahāya musāvādā paṭivirato assa,
saccavādī\
saccasandho theto paccayiko avisaṃvādako lokassāti - theyyaṃ na kareyya
na musā\
bhaṇeyya.\
\
Mettāya phasse tasathāvarānīti - \' mettā\'ti \"yā sattesu metti
mettāyanā mettāyitattaṃ\
anuddayā anuddayatā1 anuddayitattaṃ hitesitā anukampā abyāpādo abyāpajjo
adoso\
kusalamūlaṃ\[a.\] Tasāti yesaṃ tasinā taṇhā appahīnā, yesañca
bhayabheravā appahīnā. Kiṃ\
kāraṇā vuccanti tasā? Te tasanti uttasanti paritasanti bhāyanti santāsaṃ
āpajjanti. Taṃkāraṇā\
vuccanti tasā. Thāvarāti yesaṃ tasinā taṇhā pahīnā, yesañca bhayabheravā
pahīnā.\
Kiṃkāraṇā vuccanti thāvarā? Te na tasanti na uttasanti na paritasanti na
bhāyanti, santāsaṃ\
na āpajjanti, taṃkāraṇā vuccanti thāvarā.\
\
Mettāya phasse tasathāvarānīti - tase ca thāvare ca mettāya phasseyya
phareyya,\
mettāsahagatena cetasā vipulena mahaggatena appamāṇena averena
abyāpajjena pharitvā\
vihareyyāti - mettāya phasse tasathāvarāni.\
\
Yadāvilattaṃ manaso vijaññāti - \'yadā\'ti yaṃ 2 manasoti \" yaṃ cittaṃ
mano mānasaṃ hadayaṃ\
paṇḍaraṃ mano manāyatanaṃ manindriyaṃ viññāṇaṃ viññāṇakkhandho\
tajjāmanoviññāṇadhātu\"\[a\] kāyaduccaritena cittaṃ āvilaṃ hoti luḷitaṃ
eritaṃ ghaṭṭitaṃ calitaṃ\
bhantaṃ avupasantaṃ, vacīduccaritena - manoduccaritena - rāgena - dosena
- mohena -\
kodhena - upanāhena - makkhena - palāsena - issāya - macchariyena -
māyāya - sāṭheyyena\
- thambhena - sārambhena - mānena - atimānena - madena - pamādena -
sabbakilesehi -\
sabbaduccaritehi - sabbadarathehi - sabbapariḷāhehi - sabbasantāpehi -\
sabbākusalābhisaṅkhārehi cittaṃ āvilaṃ hoti luḷitaṃ eritaṃ ghaṭṭitaṃ
\[PTS Page 489\] \[\\q\
489/\] calitaṃ bhantaṃ avupasantaṃ. Yadāvilattaṃ manaso vijaññāti -
cittassa āvilabhāvaṃ\
jāneyya ājāneyya vijāneyya paṭivijāneyya paṭivijjheyyāti - yadāvilattaṃ
manaso vijaññā.\
\
1. Anuddayanā - sīmu11.\
\[A.\] Dhammasaṅgaṇi - nikkhepakaṇḍa.\
2. Yadā - sīmu 11\
\
\[BJT Page 696\] \[\\x 696/\]\
\
Kaṇhassa pakkhoti vinodayeyyāti - \'kaṇho\'ti yo so māro kaṇho adhipati
antagū namuci\
pamattabandhu. Kaṇhassa pakkho mārapakkho mārapāso mārabalisaṃ
mārāmisaṃ\
māravisayo māranivāpo1 māragocaro mārabandhananti pajaheyya vinodeyya
byantīkareyya\
anabhāvaṃ gameyyāti - evampi kaṇhassa pakkhoti vinodayeyya. Athavā
kaṇhassa pakkho\
- mārapakkho akusalapakkho dukkhudrayo2 dukkhavipāko nirayasaṃvattaniko\
tiracchānayonisaṃvattaniko pettivisayasaṃvattanikoti pajaheyya vinodeyya
byantīkareyya\
anabhāvaṃ gameyyāti - evampi kaṇhassa pakkhoti vinodayeyya.\
\
Tenāha bhagavā:\
\
\"Theyyaṃ na kareyya na musā bhaṇeyya\
Mettāya phasse tasathāvarāni,\
Yadāvilattaṃ manaso vijaññā\
Kaṇhassa pakkhoti vinodayeyyā\"ti.\
\
16 - 14\
\
Kodhātimānassa vasaṃ na gacche\
Mūlampi tesaṃ palikhañña tiṭṭhe,\
Athappiyaṃ vā pana appiyaṃ vā\
Addhā bhavanto abhisambhaveyya.\
\
Kodhātimānassa vasaṃ na gaccheti - \'kodho\'ti \" yo cittassa āghāto
paṭighāto - pe -\
caṇḍikkaṃ asuropo3 anattamanatā cittassa\" \[b\] atimānoti \"idhekacco
paraṃ atimaññati jātiyā\
vā gottena vā kolaputtiyena vā vaṇṇapokkharatāya vā dhanena vā
ajjhenena7 vā\
kammāyatanena vā sippāyatanena vā vijjaṭṭhānena vā sutena vā paṭibhānena
vā\
aññataraññatarena vā vatthunā. Kodhātimānassa vasaṃ na gaccheti kodhassa
ca atimānassa\
ca vasaṃ na gaccheyya, kodhañca atimānañca pajaheyya vinodeyya
byantīkareyya\
anabhāvaṃ gameyyāti kodhātimānassa vasaṃ na gacche.\
\
Mūlampi \[PTS Page 490\] \[\\q 490/\] tesaṃ palikhañña tiṭṭheti -
katamaṃ kodhassa mūlaṃ:\
avijjā mūlaṃ, ayonisomanasikāro mūlaṃ, asmimāno mūlaṃ, ahirikaṃ mūlaṃ,
anottappaṃ\
mūlaṃ, uddhaccaṃ mūlaṃ. Idaṃ kodhassa mūlaṃ. Katamaṃ atimānassa mūlaṃ:
avijjā mūlaṃ,\
ayonisomanasikāro mūlaṃ, asmimāno mūlaṃ, ahirikaṃ mūlaṃ, anottappaṃ
mūlaṃ, uddhaccaṃ\
mūlaṃ. Idaṃ asmimānassa mūlaṃ. Mūlampi tesaṃ palikhañña tiṭṭheti
kodhassa ca atimānassa\
ca mūlaṃ palikhaṇitvā uddharitvā samuddharitvā uppāṭayitvā
samuppāṭayitvā pajahitvā\
vinodetvā byantīkaritvā anabhāvaṃ gametvā tiṭṭheyya santiṭṭheyyāti -
mūlampi tesaṃ\
palikhañña tiṭṭhe.\
\
1. Mārantatapo - syā, \[PTS.\] Māranivāso - sīmu11. Machasaṃ. 2.
Dukkhuddayosīmu11.\
Machasaṃ. Dukkhaddaso - sa. Dukkhudayo - \[PTS\].\
A. Dhammasaṅgaṇi - cittupādakaṇḍa.\
3. Assuropo - sīmu11\
\[B\] dhammasaṅgaṇi - cittuppādakaṇḍa. \[C.\] Khuddakavatthuvibhaṅga.\
\
\[BJT Page 698\] \[\\x 698/\]\
Athappiyaṃ vā pana appiyaṃ vā addhā bhavanto abhisambhaveyyāti
\'athā\'ti padasandhi\
padasaṃsaggo padapāripūrī akkharasamavāyo byañjanasiliṭṭhatā
padānupubbatāmetaṃ \'\
athā\'ti. Piyāti dve piyā: sattā vā saṅkhārā vā, katame sattā piyā: idha
yā\'ssa te honti\
atthakāmā hitakāmā phāsukāmā yogakkhemakāmā mātā vā pitā vā bhātā vā
bhaginī vā\
putto vā dhītā vā mittā vā amaccā vā ñātī vā sālohitā vā, ime sattā
piyā. Katame saṅkhārā\
piyā: manāpikā rūpā manāpikā saddā gandharasā phoṭṭhabbā, ime saṅkhārā
piyā. Appiyāti\
dve appiyā: sattā vā saṅkhārā vā. Katame sattā appiyā: idha yā\'ssa te
honti anatthakāmā,\
ahitakāmā aphāsukāmā ayogakkhemakāmā jīvitā voropetukāmā. Ime sattā
appiyā. Katame\
saṅkhārā appiyā: amanāpikā rūpā amanāpikā saddā gandhā rasā phoṭṭhabbaṃ,
ime saṅkhārā\
appiyā. Addhāti ekaṃsavacanaṃ nikkaṅkhavacanaṃ avatthāpanavacanametaṃ
\'addhā\'ti;\
athappiyaṃ vā pana appiyaṃ vā addhā bhavanto abhisambhaveyyāti
piyāppiyaṃ sātāsātaṃ\
sukhadukkhaṃ \[PTS Page 491\] \[\\q 491/\] somanassadomanassaṃ
iṭṭhāniṭṭhaṃ\
abhisambhavanto vā abhibhaveyya adibhavanto vā abhibhaveyyāti -
athappiyaṃ vā pana\
appiyaṃ vā addhā bhavanto abhisambhaveyya.\
\
Tenāha bhagavā:\
\
\"Kodhātimānassa vasaṃ na gacche\
Mūlampi tesaṃ palikhañña tiṭṭhe,\
Athappiyaṃ vā pana appiyaṃ vā\
Addhā bhavanto abisambhaveyyā\"ti.\
\
16 - 15\
\
Paññaṃ purakkhatvā kalyāṇapīti\
Vikkhambhaye tāni parissayāni,\
Aratiṃ sahetha sayanamhi pante\
Caturo sahetha paridevadhamme.\
\
Paññaṃ purakkhatvā kalyāṇapītīti - \' paññā\'ti \" yā paññā pajānanā
vicayo pavicayo\
dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ
nepuññaṃ\
vebhavyā cintā upaparikkhā bhūrī medhā pariṇāyikā vipassanā sampajaññaṃ
patodo paññā\
paññindriyaṃ paññābalaṃ paññāsatthaṃ paññāpāsādo paññāāloko paññāobhāso
paññāpajjoto\
paññāratanaṃ amoho dhammavicayo sammādiṭṭhi\" \[a\] paññaṃ purakkhatvāti
idhekacco\
paññaṃ purato katvā carati paññādhajo paññāketu paññādhipateyyo
vicayabahulo\
pavicayabahulo pekkhāyanabahulo2 samekkhāyana3 bahulo vibhūtavihārī
taccarito\
tabbahulo taggarāko tanninno tappoṇo tappabhāro tadadhimutto
tadadhipateyyoti - evampi\
paññaṃ purakkhatvā.\
1. Niyyānikavacanaṃ - sīmu11. Machasaṃ. 2. Okkhāyana- - sīmu. 11
Samokkhāyana- - sīmu\
11. \[PTS\] 3. Sampekkhāyana- - machasaṃ.\
\[A.\] Dhammasaṅgani - cittuppādakaṇḍa.\
\
\[BJT Page 700\] \[\\x 700/\]\
\
Atha vā gacchanto vā: gacchāmī\'ti pajānāti; ṭhito vā \'ṭhitomhī\'ti
pajānāti, nisinno vā\
\'nisinnomhī\'ti pajānāti, sayāno vā \'sayānomhī\'ti pajānāti, yathā
yathā vā panassa kāyo\
paṇihito hoti, tathā tathā naṃ pajānātīti evampi paññaṃ purakkhatvā.
Athavā abhikkante\
paṭikkante sampajānakārī hoti, ālokite vilokite sampajānakārī hoti,
sammiñjite pasārite\
sampajānakārī hoti, saṅghāṭipattacīvaradhāraṇe sampajānakārī hoti. Asite
pīte khāyite\
sāyite sampajānakārī hoti, uccārapassāvakamme sampajānakārī hoti, gate
ṭhite nisinne sutte\
jāgarite bhāsite tuṇhībhāve sampajānakārī hotī\'ti evampi paññaṃ
purakkhatvā.\
Kalyāṇapītī\'ti buddhānussativasena uppajjati pītipāmujjaṃ kalyāṇapīti,\
dhammānussativasena - saṅghānussati - sīlānussati - cāgānussati -
devatānussati -\
vedanānussati(?) - Ānāpānasati \[PTS Page 492 \[\\q 492/\] - \]
maraṇasati - kāyagatāsati -\
upasamānussativasena uppajjati pītipāmujjaṃ kalyāṇapītīti - paññaṃ
purakkhatvā\
kalyāṇapīti.\
\
Vikkhambhaye tāni parissayānīti - \'parissayā\'ti dve parissayā: - pe -\
\
Vikkhambhaye tāni parissayānīti tāni parissayāni vikkhambheyya
abhibhaveyya\
ajjhotthareyya pariyādiyeyya maddeyyāti - vikkhambhaye tāni
parissayāni.\
\
Aratiṃ sahetha sayanamhi panteti - \'aratī\'ti \'yā arati aratikā
anabhirati anabhiramaṇā\
ukkaṇṭhitā1 paritassikā\'. 2\[A\] sayanamhi panteti pantesu vā
senāsanesu aññataraññataresu\
dhammesu aratiṃ saheyya abhibhaveyya ajjhotthaheyya pariyādiyeyya
maddeyyāti aratiṃ\
sahetha sayanamhi pante.\
\
Caturo sahetha paridevadhammeti - caturo paridevanīyadhamme saheyya
parisaheyya\
abhibhaveyya ajjhotthareyya pariyādiyeyya maddeyyāti caturo sahetha
paridevadhamme.\
\
Tenāha bhagavā:\
\"Paññaṃ purakkhatvā kalyāṇapīti\
Vikkhambhaye tāni parissayāni,\
Aratiṃ sahetha sayanamhi pante\
Caturo sahetha paridevadhamme\"ti.\
\
16 - 16\
\
Kiṃsu asissaṃ3 kuvaṃ4vā asissaṃ\
Dukkhaṃ vata settha kuvajja sessaṃ,\
Ete vitakke paridevaneyye5\
Vinayetha sekho aniketacārī.\
\
1. Ukkaṇṭhakā - \[PTS\] ukkaṇṭhitatā - sīmu11. 2. Paritassanāsīmu11,
\[PTS\] 3. Asissāmī - su.\
Sa. \[PTS\] 4. Kuhiṃ - sīmu11 5. Paridevaniyye - sa.\
\[A.\] Khuddakavatthuvibhaṅga.\
\
\[BJT Page 702\] \[\\x 702/\]\
\
Kiṃ \[PTS Page 493\] \[\\q 493/\] su asissaṃ kuvaṃ vā asissanti - \'
kiṃsu asissa\'nti1 kiṃ\
bhuñjissāmi odanaṃ vā kummāsaṃ vā sattuṃ vā macchaṃ vā maṃsaṃ vāti - kiṃ
su asissaṃ.\
Kuvaṃ vā asissanti kattha bhuñjissāmi khattiyakule vā brāhmaṇakule vā
vessakule vā\
suddakule vāti - kiṃ su asissaṃ kuvaṃ vā asissaṃ.\
\
Dukkhaṃ vata settha kuvajja sessanti - imaṃ rattiṃ dukkhaṃ sayittha
phalake vā taṭṭikāya\
vā cammakhaṇḍe vā tiṇasanthāre vā paṇṇasanthāre vā palālasanthāre vā,
āgāmirattiṃ2\
kattha sukhaṃ sayissāmi mañce vā pīṭhe vā bhisiyā vi bimbohane vā vihāre
vā aḍḍhayoge\
vā pāsāde vā hammiye vā guhāya vāti - dukkhaṃ vata settha kuvajja
sessaṃ.\
\
Ete vitakke paridevaneyyeti - \'ete vitakke\'ti dve
piṇḍapātapaṭisaññutte vitakke, dve\
senāsanapaṭisaññutte vitakke; paridevateyyeti ādevaneyye paridevaneyyeti
- ete vitakke\
paridevaneyye.\
\
Vinayetha sekho aniketacārīti - \' sekho\'ti kiṃ kāraṇā vuccati sekho?
Sikkhatīti sekho; kiñca\
sikkhati: - pe - ayaṃ adhipaññāsikkhā. Imā tisso sikkhāyo āvajjanto
sikkhati, jānanto -\
passanto - paccavekkhanto - cittaṃ adhiṭṭhahanto sikkhati, saddhāya
adhimuccanto sikkhati,\
viriyaṃ paggaṇhanto - satiṃ upaṭṭhapento - cittaṃ samādahanto - paññāya
pajānanto -\
pahātabbaṃ \[PTS Page 494\] \[\\q 494/\] pajahanto - bhāvetabbaṃ
bhāvento -\
sacchikātabbaṃ sacchikaronto sikkhati, ācarati samācarati samādāya
sikkhati. Taṃ kāraṇā\
vuccati sekho. Sekho vinayāya paṭivinayāya pahānāya vūpasamāya
paṭinissaggāya\
paṭippassaddhiyā adhisīlampi sikkheyya, adhicittampi sikkheyya,
adhipaññampi sikkheyya,\
imā tisso sikkhāyo āvajjanto sikkheyya, jānanto - pe - samādāya
vatteyyāti - vinayetha\
sekho. Aniketacārīti kathaṃ niketacārī hoti: idhekacco kulapaḷibodhena
samannāgato hoti.\
Gaṇapaḷibodhena - āvāsapaḷibodhena - cīvarapaḷibodhena -
piṇḍapātapaḷibodhena -\
senāsanapaḷibodhena - gilānapaccayabhesajjaparikkhārapaḷibodhena
samannāgato hoti.\
Evaṃ niketacārī hoti. Kathaṃ aniketacārī hoti: idha bhikkhu na
kulapaḷibodhena\
samannāgato na gaṇa - na āvāsa - na cīvara - na piṇḍapāta - na senāsana
- na\
gilānapaccayabhesajjaparikkhārapaḷibodhena samannāgato hoti. Evaṃ
aniketacārī hoti.\
\
1. Asissāmīti - sīmu11. 2. Āgamanarattiṃ - syā. \[PTS.\]\
\
\[BJT Page 704\] \[\\x 704/\]\
1. \"Magadhaṃ gatā kosalaṃ gatā\
Ekacciyā pana jjibemiyā1,\
Migā viya2 asaṅgacārino3\
Aniketā viharanti bhikkhavo\[a.\]\
\
2. Sādhu caritakaṃ4 sādhu sucaritaṃ\
Sādhu sadā aniketavihāro,\
Atthapucchanaṃ padakkhiṇakammaṃ\
Etaṃ sāmaññaṃ akiñcanassā\"ti\[b\]\
\
Vinayetha \[PTS Page 495\] \[\\q 495/\] sekho aniketacārī.\
\
Tenāha bhagavā:\
\
\"Kiṃ su asissaṃ kuvaṃ vā asissaṃ\
Dukkhaṃ vata settha kuvajja sessaṃ,\
Ete vitakke paridevaneyye\
Vinayetha sekho aniketacārī\"ti.\
\
16 - 17\
\
Annañca laddhā vasanañca kāle\
Mattaṃ sa jaññā idha tosanatthaṃ,\
So tesu gutto yatacāri gāme\
Rusitopi vācaṃ pharusaṃ na vajjā.\
\
Annañca laddhā vasanañca kāleti - \' anna\'nti odano kummāso sattu
maccho maṃsaṃ;\
vasananti - cha cīvarāni: khomaṃ kappāsikaṃ koseyyaṃ kambalaṃ sāṇaṃ
bhaṅgaṃ; annañca\
laddhā vasanañca kāleti - cīvaraṃ labhitvā piṇḍapātaṃ labhitvā, na
kuhanāya na lapanāya\
na nemittikatāya na nippesikatāya na lābhena lābhaṃ nijigiṃsanatāya na
dārudānena na\
veḷudānena na pattadānena na pupphadānena na phaladānena na sinānadānena
na\
cuṇṇadānena na mattikādānena na dantakaṭṭhadānena na mukhodakadānena na\
cāṭukamyatāya na muggasuppatāya na pāribhaṭṭatāya na piṭṭhimaṃsikatāya
na\
vatthuvijjāya na tiracchānavijjāya na aṅgavijjāya na nakkhattavijjāya na
dūtagamanena na\
pahiṇagamanena na jaṅghapesaniyena na vejjakammena na piṇḍapatipiṇḍakena
na\
dānānuppadānena dhammena samena laddhā \[PTS Page 496\] \[\\q 496/\]
labhitvā\
adhigantvā vinditvā paṭilabhitvāti - annañca laddhā vasanañca kāle.\
\
Mattaṃ sa jaññā idha tosanatthanti - \'mattaṃ sa jaññā\'ti dvīhi
kāraṇehi mattaṃ jāneyya;\
paṭiggahanato vā paribhogato vā. Kathaṃ paṭiggahanato mattaṃ janāti?
Thokepi diyyamāne\
kulānuddayāya kulānurakkhāya kulānukampāya paṭiggaṇhāti. Bahukepi
diyyamāne\
kāyaparihārikaṃ cīvaraṃ paṭigaṇhāti, kucchiparihārikaṃ piṇḍapātaṃ
paṭigaṇhāti. Evaṃ\
paṭiggahanato mattaṃ jānāti.\
\
1. Vajjabhūmiyā - sīmu 11 2. Magakā viya - syā. 3. Saṅghacārino - syā
māgadhā\
visaṅghacārino - \[PTS\]. 4. Caritaṃ - syā. \[PTS.\] .\
Vanasaṃyutta. \[B.\] Kumāputtattheragāthā.\
\
\[BJT Page 706\] \[\\x 706/\]\
Kathaṃ paribhogato mattaṃ jānāti? Paṭisaṅkhā yoniso cīvaraṃ paṭisevati:
yāvadeva sītassa\
paṭighātāya uṇhassa paṭighātāya ḍaṃsamakasavātātapasiriṃsapasamphassānaṃ
paṭighātāya,\
yāvadeva hirikopinapaṭicchādanatthaṃ. Paṭisaṅkhā yoniso piṇḍapātaṃ
paṭisevati: neva\
davāya na madāya na maṇḍanāya na vibhūsanāya, yāvadeva imassa kāyassa
ṭhitiyā\
yāpanāya vihiṃsūparatiyā brahmacariyānuggahāya, iti purāṇañca vedanaṃ
paṭihaṅkhāmi,\
navañca vedanaṃ na uppādessāmi, yātrā ca me bhavissati anavajjatā ca
phāsuvihāro ca.\
Paṭisaṅkhā yoniso senāsanaṃ paṭisevati: yāvadeva sītassa paṭighātāya
uṇhassa paṭighātāya\
ḍaṃsamakasavātātapasiriṃsapasamphassānaṃ paṭighātāya, yāvadeva
utuparissayavinodanaṃ\
paṭisallānārāmatthaṃ. Paṭisaṅkhā yoniso gilānapaccayabhesajjaparikkhāraṃ
paṭisevati:\
yāvadeva uppannānaṃ veyyābādhikānaṃ vedanānaṃ paṭighātāya
abyāpajjhaparamatāya.\
Evaṃ paribhogato mattaṃ jānāti. Mattaṃ sa jaññāti imehi dvīhi kāraṇehi
mattaṃ jāneyya\
ājāneyya paṭivijāneyya paṭivijjheyyāti - mattaṃ sa jaññā.\
\
Idha tosanatthanti \" idha bhikkhusantuṭṭho hoti itarītarena cīvarena,\
itarītaracīvarasantuṭṭhiyā ca vaṇṇavādī, na ca cīvarahetu anesanaṃ
appatirūpaṃ āpajjati,\
aladdhā ca cīvaraṃ na paritassati, laddhā \[PTS Page 497\] \[\\q 497/\]
ca cīvaraṃ agathito1\
amucchito anajjhāpanno ādīnavadassāvī nissaraṇapañño paribhuñjati, tāya
ca pana\
itarītaracīvarasantuṭṭhiyā nevattānukkaṃseti. No paraṃ2 vambheti. Yo3 hi
tattha dakkho\
analaso sampajāno patissato. 4 Ayaṃ vuccati bhikkhu porāṇe aggaññe
ariyavaṃse ṭhito.\
Puna ca paraṃ bhikkhu santuṭṭho hoti itarītarena piṇḍapātena,\
itarītarapiṇḍapātasantuṭṭhiyā ca vaṇṇavādī, na ca piṇḍapātahetu anesanaṃ
appatirūpaṃ\
āpajjati, aladdhā ca piṇḍapātaṃ na paritassati, laddhā ca piṇḍapātaṃ
agathito amucchito\
anajjhāpanno ādīnavadassāvī nissaraṇapañño paribhuñjati; tāya ca pana\
itarītarapiṇḍapātasantuṭṭhiyā nevattānukkaṃseti, no paraṃ vambheti. Yo
hi tattha dakkho\
analaso sampajāno patissato, 4 ayaṃ vuccati bhikkhu porāṇe aggaññe
ariyavaṃse ṭhito.\
Puna ca paraṃ bhikkhu santuṭṭho hoti itarītarena senāsanena,
itarītarasenāsanasantuṭṭhiyā\
ca vaṇṇavādī, na ca senāsanahetu anesanaṃ appatirūpaṃ āpajjati, aladdhā
ca senāsanaṃ na\
paritassati, laddhā ca senāsanaṃ agathito amucchito anajjhāpanno
ādīnavadassāvī\
nissaraṇapañño paribhuñjati. Tāya ca pana itarītarasenāsanasantuṭṭhiyā
nevattānukkaṃseti.\
No paraṃ vambheti.\
\
1. Agadhito - sīmu11 machasaṃ 2. Na paraṃ - sīmu11 3. So - ani 4.
Paṭissato, sīmu11\
machasaṃ.\
\
\[BJT Page 708\] \[\\x 708/\]\
\
Yo hi tattha dakkho analaso sampajāno patissato, 1 ayaṃ vuccati bhikkhu
porāṇe aggaññe\
ariyavaṃse ṭhito. Puna ca paraṃ bhikkhu santuṭṭho hoti itarītarena\
gilānapaccayabhesajjaparikkhārena
itarītaragilānapaccayabhesajjaparikkhārasantuṭṭhiyā ca\
vaṇṇavādī, na ca gilānapaccayabhesajjaparikkhārahetu anesanaṃ
appatirūpaṃ āpajjati,\
aladdhā ca gilānapaccayabhesajjaparikkhāraṃ na paritassati, laddhā ca\
gilānapaccayabhesajjaparikkhāraṃ agathito amucchito anajjhāpanno
ādīnavadassāvī\
nissaraṇapañño paribhuñjati. Tāya ca pana\
itarītaragilānapaccayabhesajjaparikkhārasantuṭṭhiyā nevattānukkaṃseti.
No paraṃ vambheti.\
Yo hi tattha dakkho analaso sampajānopatissato1 ayaṃ vuccati bhikkhu
porāṇe aggaññe\
ariyavaṃse ṭhito\" \[a\] ti - mattaṃ sa jaññā idha tosanatthaṃ.\
\
So \[PTS Page 498\] \[\\q 498/\] tesu gutto yatacāri gāmeti - \'so tesu
gutto\'ti cīvare\
piṇḍapāte senāsane gilānapaccayabhesajjaparikkhāre gutto gopito rakkhito
saṃvutoti\
evampi so tesu gutto. Athavā āyatanesu gutto gopito rakkhito saṃvutoti
evampi so tesu\
gutto. Yatacāri gāmeti - game yato yatatto2 paṭiyatatto3 gutto gopito
rakkhito saṃvutoti - so\
tesu gutto yatacāri gāme.\
\
Rusitopi vācaṃ pharusaṃ na vajjāti - rusito khuṃsito vambhito ghaṭṭito
garahito upavadito\
pharusena kakkhaḷena nappaṭivajjā, nappaṭibhaṇeyya, akkosantaṃ na
paccakkoseyya,\
rosantaṃ nappaṭiroseyya, bhaṇḍantaṃ nappaṭibhaṇḍeyya, na kalahaṃ
kareyya, na\
bhaṇḍanaṃ kareyya, na viggahaṃ kareyya, na vivādaṃ kareyya, na medhagaṃ
kareyya,\
kalahaṃ bhaṇḍanaṃ viggahaṃ vivādaṃ medhagaṃ pajaheyya vinodeyya
byantīkareyya\
anabhāvaṃ gameyya. Kalahabhaṇḍanaviggahavivādamedhagā ārato assa virato
paṭivirato\
nikkhanto nissaṭo vippamutto visaññutto vimariyādīkatena cetasā
vihareyyāti - rusitopi\
vācaṃ pharusaṃ na vajjā.\
\
Tenāha bhagavā:\
\
\"Annañca laddhā vasanañca kāle\
Mattaṃ sa jaññā idha tosanatthaṃ,\
So tesu gutto yatacāri gāme\
Rusitopi vācaṃ pharusaṃ na vajjā\"ti.\
\
1. Paṭissato - sīmu11 machasaṃ. 2. Yatto - sīmu11 machasaṃ\[PTS\]. 3.
Paṭiyatto - sīmu11\
machasaṃ \[PTS\].\
A. Catukkaaṅguttara - uruvelavagga; dīghanikāya - saṅgītisutta.\
\
\[BJT Page 710\] \[\\x 710/\]\
\
16 - 18\
\
Okkhittacakkhu na ca pādalolo\
Jhānānuyutto bahujāgara\'ssa\
Upekkhamārabbha samāhitatto\
Takkāsayaṃ kukkuccañcupacchinde1.\
\
Okkhittacakkhu na ca pādaloloti - kathaṃ khittacakkhu hoti: \"idhekacco
bhikkhu cakkhulolo\
cakkhuloliyena samannāgato hoti: \'adiṭṭhaṃ dakkhitabbaṃ diṭṭhaṃ
samatikkamitabba\'nti\
ārāmena ārāmaṃ uyyānena uyyānaṃ gāmena gāmaṃ \[PTS Page 499\] \[\\q
499/\] nigamena\
nigamaṃ nagarena nagaraṃ raṭṭhena raṭṭhaṃ janapadena janapadaṃ
dīghacārikaṃ\
anivattacārikaṃ anuyutto hoti rūpadassanāya. Evampi khittacakkhu hoti.
Athavā bhikkhu\
antaragharaṃ paviṭṭho vīthiṃ paṭipanno asaṃvuto gacchati: hatthiṃ
olokento assaṃ olokento\
rathaṃ olokento pattiṃ olokento itthiyo olokento purise olokento
kumārake olokento\
kumārikāyo olokento antarāpaṇaṃ olokento gharamukhāni olokento uddhaṃ
olokento adho\
olokento disāvidisaṃ pekkhamāno gacchati, evampi \'khittacakkhu\' hoti.
Athavā bhikkhu\
cakkhunā rūpaṃ disvā nimittaggāhī hoti anubyañjanaggāhī.
Yatvādhikaraṇamenaṃ\
cakkhundriyaṃ asaṃvutaṃ viharantaṃ abhijjhādomanassā pāpakā akusalā
dhammā\
anvāssaveyyuṃ, tassa saṃvarāya na paṭipajjati, na rakkhati
cakkhundriyaṃ, cakkhundriye na\
saṃvaraṃ āpajjati. Evampi khittacakkhu hoti. Yathā vā paneke bhonto
samaṇabrāhmaṇā\
saddhādeyyāni bhojanāni bhuñjitvā te evarūpaṃ visūkadassanaṃ anuyuttā
viharanti.\
Seyyathīdaṃ: naccaṃ gītaṃ vāditaṃ pekkhaṃ akkhānaṃ pāṇissaraṃ vetāḷaṃ
kumbhathūnaṃ\
sobhanagarakaṃ2 caṇḍālaṃ vaṃsaṃ dhovanaṃ hatthiyuddhaṃ assayuddhaṃ
mahisayuddhaṃ\
usabhayuddhaṃ goyuddhaṃ ajayuddhaṃ meṇḍayuddhaṃ kukkuṭayuddhaṃ\
vaṭṭakayuddhaṃ daṇḍayuddhaṃ muṭṭhiyuddhaṃ nibbuddhaṃ uyyodhikaṃ
balaggaṃ\
senābyūhaṃ aṇīkadassanaṃ iti vā. Evampi khittacakkhu hoti.\
\
Kathaṃ na khittacakkhu hoti: \"idhekacco bhikkhu na cakkhulolo na
cakkhuloliyena\
samannāgato hoti. \'Adiṭṭhaṃ dakkitabbaṃ diṭṭhaṃ samatikkamitabba\'nti
na ārāmena ārāmaṃ\
na uyyānena uyyānaṃ na gāmena gāmaṃ na nigamena nigamaṃ na nagarena
nagaraṃ na\
raṭṭhena raṭṭhaṃ na janapadena janapadaṃ dīghacārikaṃ anivattacārikaṃ
anuyutto hoti\
rūpadassanāya. \[PTS Page 500\] \[\\q 500/\] evampi na khittacakkhu
hoti. Athavā bhikkhu\
antaragharaṃ paviṭṭho vīthiṃ paṭipanno saṃvuto gacchati: na hatthiṃ
olokento na assaṃ\
olokento na rathaṃ olokento na pattiṃ olokento na itthiyo olokento na
purise olokento na\
kumārake olokento kumārikāyo olokento na antarāpaṇaṃ olokento na
gharamukhāni\
olokento na uddhaṃ olokento na adho olokento disāvidisaṃ pekkhamāno
gacchati, evampi\
\'khittacakkhu\' hoti. Athavā bhikkhu cakkhunā rūpaṃ disvā na
nimittaggāhī hoti\
anubyañjanaggāhī. Yatvādhikaraṇamenaṃ cakkhundriyaṃ asaṃvutaṃ
viharantaṃ\
abhijjhādomanassā pāpakā akusalā dhammā anvāssaveyyuṃ, tassa saṃvarāya
na paṭipajjati,\
na rakkhati cakkhundriyaṃ, cakkhundriye na saṃvaraṃ āpajjati. Evampi
khittacakkhu hoti.\
1. Kukkucciyupacchinde - syā \[PTS\] 2. Sobhanakaṃ - machasaṃ.\
\[BJT Page 712\] \[\\x 712/\]\
\
Yathā vā paneke bhonto samaṇabrāhmaṇā saddhādeyyāni bhojanāni bhuñjitvā
te eva rūpaṃ\
visūkadassanaṃ anuyuttā viharanti. Seyyathīdaṃ: naccaṃ gītaṃ vāditaṃ
pekkhaṃ akkhānaṃ\
pāṇissaraṃ vetāḷaṃ kumbhathūnaṃ sobhanagarakaṃ2 caṇḍālaṃ vaṃsaṃ
dhovanaṃ\
hatthiyuddhaṃ assayuddhaṃ mahisayuddhaṃ usabhayuddhaṃ goyuddhaṃ
ajayuddhaṃ\
meṇḍayuddhaṃ kukkuṭayuddhaṃ vaṭṭakayuddhaṃ daṇḍayuddhaṃ muṭṭhiyuddhaṃ\
nibbuddhaṃ uyyodhikaṃ balaggaṃ senābyūhaṃ aṇīkadassanaṃ iti vā. Evampi
na\
khittacakkhu hoti. Okkhittacakkhu.\
\
Na ca pādaloloti - kathaṃ pādalolo hoti: idhekacco bhikkhu pādalolo
pādaloliyena\
samannāgato hoti: ārāmena ārāmaṃ uyyānena uyyānaṃ gāmena gāmaṃ nigamena
nigamaṃ\
nagarena nagaraṃ raṭṭhena raṭṭhaṃ janapadena janapadaṃ dīghacārikaṃ
anivattacārikaṃ\
anuyutto hoti rūpadassanāya. Evampi pādalolo hoti. Athavā bhikkhu antopi
saṅghārāme\
pādalolo pādaloliyena samannāgato hoti: na atthahetu1 na kāraṇahetu
uddhato\
avupasantacitto pariveṇato pariveṇaṃ gacchati. Vihārato - pe -\
( 516 Piṭe 2 cīdeye mèda siṭa avasanaṭa) iti bhavābhavakathaṃ iti vā2
evampi pādalolo hoti.\
Na ca pādaloloti pādaloliyaṃ pajaheyya vinodeyya byantīkareyya anabhāvaṃ
gameyya.\
Pādaloliyā ārato assa virato paṭivirato nikkhanto nissaṭo vippamutto
visaññutto\
vimariyādīkatena cetasā vihareyya. Paṭisallānārāmo assa paṭisallānarato
ajjhattaṃ\
cetosamathamanuyutto anirākatajjhāno vipassanāya samannāgato brūhetā
suññāgārānaṃ,\
jhāyī jhānarato ekattamanuyutto sadatthagarukoti - okkhittacakkhu na ca
pādalolo.\
\
Jhānānuyutto bahujāgarassāti - \' jhānānuyutto\'ti dvīhi kāraṇehi
jhānānuyutto: anuppannassa\
vā paṭhamassa jhānassa uppādāya yutto payutto āyutto samāyutto;
anuppannassa vā\
dutiyassa jhānassa - tatiyassa jhānassa - catutthassa jhānassa uppādāya
yutto payutto āyutto\
samāyuttoti evampi jhānānuyutto. Athavā uppannaṃ vā paṭhamaṃ jhānaṃ
āsevati bhāveti\
bahulīkaroti; uppannaṃ vā dutiyaṃ \[PTS Page 501\] \[\\q 501/\] jhānaṃ -
tatiyaṃ jhānaṃ -\
catutthaṃ jhānaṃ āsevati bhāveti bahulīkarotīti evampi jhānānuyutto.
Bahujāgarassāti idha\
bhikkhu divasaṃ caṅkamena nisajjāya āvaraṇīyehi dhammehi cittaṃ
parisodheti, rattiyā\
paṭhamaṃ yāmaṃ caṅkamena nisajjāya āvaraṇīyehi dhammehi cittaṃ
parisodheti, rattiyā\
majjhimaṃ yāmaṃ dakkhiṇena passena sīhaseyyaṃ kappeti pāde pādaṃ
accādhāya sato\
sampajāno uṭṭhānasaññaṃ manasikaritvā, rattiyā pacchimaṃ yāmaṃ
paccuṭṭhāya caṅkamena\
nisajjāya āvaraṇīyehi dhammehi cittaṃ parisodhetīti - jhānānuyutto
bahujāgarassa.\
\
Upekkhamārabbha samāhitattoti - \'upekkhā\'ti yā catutthe jhāne upekkhā
upekkhanā\
ajjhupekkhanā cittasamatā cittapassaddhatā majjhattatā cittassa,\
\
1. Attahetu - \[PTS\]. 2. Kathaṃ katheti - sīmu11\
\[BJT Page 714\] \[\\x 714/\]\
\
Samāhitattoti \"yā cittassa ṭhiti saṇṭhiti avaṭṭhiti avisāhāro avikkhepo
avisāhaṭamānasatā\
samatho samādhindriyaṃ samādhibalaṃ sammāsamādhi\". Upekkhamārabbha
samāhitattoti\
catutthe jhāne upekkhaṃ ārabbha ekaggacitto avikkhittacitto
avisāhaṭamānasoti\
upekkhamārabbha samāhitatto.\
\
Takkāsayaṃ kukkuccañcupacchindeti - \'takkā\'ti \" nava vitakkā:
kāmavitakko byāpādavitakko\
vihiṃsāvitakko ñātivitakko janapadavitakko amaravitakko
parānuddayatāpaṭisaññutto\
vitakko lābhasakkārasilokapaṭisaññutto vitakko anavaññattipaṭisaññutto
vitakko. Ime\
vuccanti nava vitakkā. \" Kāmavitakkānaṃ kāmasaññāsayo,
byāpādavitakkānaṃ\
byāpādasaññāsayo, vihiṃsāvitakkānaṃ kāmasaññāsayo, byāpādavitakkānaṃ\
byāpādasaññāsayo, vihiṃsāvitakkānaṃ vihiṃsāsaññāsayo; athavā takkānaṃ
vitakkānaṃ\
saṅkappānaṃ avijjāsayo, ayoniso manasikāro āsayo, asmimāno āsayo,
anottappaṃ āsayo,\
uddhaccaṃ āsayo. Kukkuccanti hatthakukkuccampi kukkuccaṃ
pādakukkuccampi\
kukkuccaṃ, hatthapādakukkuccampi kukkuccaṃ, akappiye kappiyasaññitā
kappiye\
akappiyasaññitā avajje vajjasaññitā vajje avajjasaññitā, yaṃ evarūpaṃ
kukkuccaṃ\
kukkuccāyanā kukkuccāyitattaṃ cetaso vippaṭisāro \[PTS Page 502\] \[\\q
502/\]\
manovilekho, idaṃ vuccati kukkuccaṃ, \"\[a.\]\
\
Apica dvīhi kāraṇehi uppajjati kukkuccaṃ cetaso vippaṭisāro manovilekho:
katattā ca\
akatattā ca. Kathaṃ katattā ca akatattā ca uppajjati kukkuccaṃ cetaso
vippaṭisāro\
manovilekho? \'Kataṃ me kāyaduccaritaṃ akataṃ me kāyasucarita\'nti
uppajjati kukkuccaṃ\
cetaso vippaṭisāro manovilekho. \'Kataṃ me vacīduccaritaṃ - kataṃ me
mano duccaritaṃ -\
kato me pāṇātipāto, akatā me pāṇātipātā veramaṇī\'ti uppajjati kukkuccaṃ
cetaso\
vippaṭisāro manovilekho. \'Kataṃ me adinnādānaṃ - kato me kāmesu
micchācāro - kato me\
musāvādo - katā me pisunā vācā - katā me pharusā vācā - kato me
samphappalāpo - katā\
me abhijjhā - kato me byāpādo - katā me micchādiṭṭhi - akatā me
sammādiṭṭhī\'ti uppajjati\
kukkuccaṃ cetaso vippaṭisāro manovilekho. Evaṃ katattā ca akatattā ca
uppajjati kukkuccaṃ\
cetaso vippaṭisāro manovilekho.\
\
1. Katheti - sīmu11 machasaṃ kathesi - \[PTS\]\
\[A.\] Dhammasaṅgaṇi - nikkhepakaṇḍa.\
\
\[BJT Page 716\] \[\\x 716/\]\
(518 Pime mula cīde. Gasanna) \[section missing\]\
Takkāsayaṃ kukkuccañcupacchindeti takkaṃ ca takkāsayañca
kukkuccañcupacchindeyya\
chindeyya ucchindeyya samucchindeyya pajaheyya vinodeyya byantīkareyya
anabhāvaṃ\
gameyyāti takkāsayaṃ kukkuccañcupacchinde.\
\
Tenāha bhagavā:\
\
\"Okkhittacakkhu na ca pādalolo\
Jhānānuyutto bahujāgarassa.\
Upekkhamārabbha samāhitatto\
Takkāsayaṃ kukkuccañcupacchinde\"ti.\
\
16 - 19\
Cudito \[PTS Page 503\] \[\\q 503/\] vacīhi satimābhinande\
Sabrahmacārīsu khilaṃ pabhinde,\
Vācaṃ pamuñce kusalaṃ nātivelaṃ\
Janavādadhammāya na cetayeyya.\
\
Cudito vacīhi satimābhinandeti - \'cudito\'ti upajjhāyā vā ācariyā vā
samānupajjhāyakā vā\
samānācariyakā vā mittā vā sandiṭṭhā vā sambhattā vā sahāyā vā codenti
\"idaṃ te āvuso\
ayuttaṃ, idaṃ te appattaṃ, idaṃ te asāruppaṃ, idaṃ te asīlaṭṭha1nti
satiṃ upaṭṭhāpetvā taṃ\
codanaṃ nandeyya abhinandeyya modeyya anumodeyya iccheyya sādiyeyya
patthayeyya\
pihayeyya abhijappeyya. Yathā itthī vā puriso vā daharo yuvā
maṇḍanakajātiko sīsaṃ\
nahāno uppalamālaṃ vā vassikamālaṃ vā adhimuttikamālaṃ vā labhitvā
ubhohi hatthehi\
paṭiggahetvā uttamaṅge sirasmiṃ patiṭṭhāpetvā nandeyya abhinandeyya
modeyya\
anumodeyya iccheyya sādiyeyya patthayeyya pihayeyya abhijappeyya,
evamevaṃ satiṃ\
upaṭṭhāpetvā taṃ codanaṃ nandeyya abhinandeyya modeyya anumodeyya
iccheyya\
sādiyeyya patthayeyya pihayeyya abhijappeyya.\
\
1. Asiliṭṭhaṃ - pu \[PTS.\]\
\[BJT Page 718\] \[\\x 718/\]\
\
1. \"Nidhīnaṃva pacattāraṃ yaṃ passe vajjadassinaṃ,\
Niggayha vādiṃ medhāviṃ tādisaṃ paṇḍitaṃ bhaje.\
Tādisaṃ bhajamānassa seyyo hoti na pāpiyo\"ti \[a\]\
\
2. \"Ovadeyyanusāseyya asabbhā ca nivāraye,\
Satañhi so piyo hoti asataṃ hoti appiyo\"ti \[a\]\
\
Cudito vacībhi satimābhinande.\
\
Sabrahmacārīsu khīlaṃ pabhindeti - \'sabrahmacārī\'ti ekakammā ekuddesā
samasikkhakā.\
Sabrahmacārīsu khilaṃ pahindeti sabrahmacārīsu āhatacittataṃ
khilajātataṃ pabhindeyya;\
\[PTS Page 504\] \[\\q 504/\] pañcapi ceto khile pabhindeyya; tayopi
cetokhile pabhindeyya;\
rāgakhilaṃ dosakhilaṃ mohakhilaṃ bhindeyya pabhindeyya sambhindeyyāti -\
sabrahmacārīsu khilaṃ pabhinde.\
\
Vācaṃ pamuñce kusalaṃ nātivelanti - ñāṇasamuṭṭhitaṃ vācaṃ muñceyya.
Atthūpasaṃhitaṃ\
dhammūpasaṃhitaṃ kālena sāpadesaṃ pariyantavatiṃ vācaṃ muñceyya
pamuñceyyāti - vācaṃ\
pamuñce kusalaṃ; nātivelanti \'velā\'ti dve velā: kālavelā ca sīlavelā
ca. Katamā kālavelā?\
Kālātikkantaṃ vācaṃ na bhāseyya, velātikkantaṃ vācaṃ na bhāseyya,
kālavelātikkantaṃ vācaṃ\
na bhāseyya, kālaṃ asampattaṃ vācaṃ na bhāseyya, velaṃ asampattaṃ vācaṃ
na bhāseyya,\
kālavelaṃ asampattaṃ vācaṃ na bhāseyya.\
\
3. \" Yo ve kāle asampatte ativelaṃ pabhāsati,\
Evaṃ so nihato seti kokilāyeva atrajo\"ti \[b\]\
\
Ayaṃ kālavela.\
\
Katamā sīlavelā? Ratto vācaṃ na bhāseyya, duṭṭho vācaṃ na bhāseyya,
mūḷho vācaṃ na\
bhāseyya, musāvādaṃ na bhāseyya, pisunaṃ vācaṃ na bhāseyya, pharusaṃ
vācaṃ na\
bhāseyya, samphappalāpaṃ na bhāseyya na katheyya na bhaṇeyya na
dīpayeyya na\
vohareyya. Ayaṃ sīlavelāti - vācaṃ pamuñce kusalaṃ nātivelaṃ.\
\
\[A.\] Dhammapada - paṇḍitavagga \[b.\] Kokālikajātaka.\
\
\[BJT Page 720\] \[\\x 720/\]\
Janavādadhammāya na cetayeyyāti - \'janā\'ti khattiyā ca brāhmaṇā ca
vessā ca suddā ca\
gahaṭṭhā ca pabbajitā ca devā \[PTS Page 505\] \[\\q 505/\] ca manussā
ca, janassa vādāya\
upavādāya nindāya garahāya akittiyā avaṇṇahārikāya sīlavipattiyā vā
ācāravipattiyā\
diṭṭhivipattiyā vā ājīvavipattiyā vā na cetayeyya cetanaṃ na uppādeyya
cittaṃ 1 na\
uppādeyya saṅkappaṃ na uppādeyya manasikāraṃ na uppādeyyāti -
janavādadhammāya na\
cetayeyya.\
\
Tenāha bhagavā:\
\
\"Cudito vacīhi satimābhinande\
Sabrahmacārīsu khīlaṃ pabhinde,\
Vācaṃ pamuñce kusalaṃ nātivelaṃ\
Janavādadhammāya na cetayeyyā\"ti.\
\
16 - 20\
\
Athāparaṃ pañca rajāni loko\
Yesaṃ satimā vinayāya sikkhe,\
Rūpesu saddesu atho rasesu\
Gandhesu phassesu sahetha rāgaṃ.\
\
Athāparaṃ pañca rajānī loketi - \' athā\'ti padasandhi padasaṃsaggo
padapāripūri\
akkharasamavāyo byañjanasiliṭṭhatā padānupubbatāmetaṃ athāti. Pañca
rajānī\'ti rūparajo2\
saddarajo2 gandharajo rasarajo phoṭṭhabbarajo.\
\
1. Rāgo rājā na ca pana reṇu vuccati\
Rāgassetaṃ adhivacanaṃ rajoti,\
Etaṃ rajaṃ vippajahitva3 paṇḍitā\
Viharanti te vigatarajassa sāsane.\
\
2. Doso rajo na ca pana reṇu vuccati\
Dosassetaṃ adhivacanaṃ rajoti,\
Etaṃ rajaṃ vippajahitva paṇḍitā\
Viharanti te vigatarajassa sāsane.\
\
3. Moho rajo na ca pana reṇu vuccati\
Mohassetaṃ adhivacanaṃ rajoti,\
Etaṃ rajaṃ vippajahitva paṇḍitā\
Viharanti te vigatarajassa sāsane\"ti \[a.\]\
\
Loketi \[PTS Page 506 \[\\q 506/\] - \] apāyaloke manussaloke devaloko
khandhaloke\
dhātuloke āyatanaloketi - athāparaṃ pañca rajāni loke.\
1. Cittasaṃkappaṃ na uppādeyya - syā \[PTS\]. 2. Rāgo - syā \[PTS\]. 3.
Vippajahitvā - sīmu11.\
\[A.\] Cūlapanthakajātaka.\
\
\[BJT Page 722\] \[\\x 722/\]\
\
Yesaṃ satimā vinayāya sikkheti - \'yesa\'nti rūparāgassa saddarāgassa
gandharāgassa\
rasarāgassa phoṭṭhabbarāgassa; satimāti \"yā sati anussati paṭissati
sati saraṇatā dhāraṇatā\
apilāpanatā asammussanatā sati satindriyaṃ satibalaṃ sammāsati
satisambojjhaṅgo\
ekāyanamaggo; ayaṃ vuccati sati. \[A\] imāya satiyā upeto samupeto
upagato samupagato\
upapanno sampanno samannāgato, so vuccati satimā. Sikkheti tisso sikkhā:
adhisīlasikkhā\
adhicittasikkhā adhipaññāsikkhā. Katamā adhisīlasikkhā - pe - ayaṃ
adhipaññāsikkhā. Yesaṃ\
satimā vinayāya sikkheti satimā puggalo yesaṃ rūparāgassa saddarāgassa
gandharāgassa\
rasarāgassa phoṭṭhabbarāgassa vinayāya paṭivinayāya pahānāya vūpasamāya\
paṭinissaggāya paṭippassaddhiyā adhisīlampi sikkheyya, adhicittampi
sikkheyya,\
adhipaññampi sikkheyya, imā tisso sikkhāyo āvajjanto sikkheyya, jānanto
sikkheyya, - pe -\
sacchikātabbaṃ sikkheyya ācareyya samācareyya samādāya vatteyyāti -
yesaṃ satimā\
vinayāya sikkhe.\
\
Rūpesu saddesu atho rasesu gandhesu phassesu sahetha rāganti rūpesu
saddesu gandhesu\
rasesu phoṭṭhabbesu rāgaṃ saheyya parisaheyya abhibhaveyya
ajjhotthareyya pariyādiyeyya\
maddeyyāti - rūpesu saddesu atho rasesu gandhesu phassesu sahetha
rāgaṃ.\
\
Tenāha bhagavā:\
\
\"Athāparaṃ pañca rajāni loke\
Yesaṃ satimā vinayāya sikkhe,\
Rūpesu saddesu atho rasesu\
Gandhesu phassesu sahetha rāga\"nti.\
\
16 - 21\
\
Etesu dhammesu vineyya chandaṃ\
Bhikkhu satimā suvimuttacitto,\
Kālena \[PTS Page 507\] \[\\q 507/\] so dhammā dhammaṃ parivīmaṃsamāno\
Ekodibhūto vihane tamaṃ so ( iti bhagavā)\
\
Etesu dhammesu vineyya chandanti - \'etesū\'ti rūpesu saddesu gandhesu
rasesu\
phoṭṭhabbesu; chandoti \" yo kāmesu kāmacchando kāmarāgo kāmanandi
kāmataṇhā\
kāmasineho kāmapariḷāho kāmamucchā kāmajjhosānaṃ kāmogho kāmayogo
kāmūpādānaṃ\
- pe - kāmacchandanīvaraṇaṃ\[a\"\] etesu dhammesu vineyya chandanti
etesu dhammesu\
chandaṃ vineyya paṭivineyya pajaheyya vinodeyya byantīkareyya anabhāvaṃ
gameyyāti -\
etesu dhammesu vineyya chandaṃ.\
\
\[A.\] Dhammasaṅgaṇi - cittuppādakaṇḍa.\
\[BJT Page 724\] \[\\x 724/\]\
Bhikkhu satimā suvimuttacittoti - \'bhikkhū\'ti puthujjanakalyāṇako vā
bhikkhu sekho vā\
bhikkhu; satimāti \" yā sati anussati paṭissati sati saraṇatā dhāraṇatā
apilāpanatā\
asammussanatā sati satindriyaṃ satibalaṃ sammāsati satisambojjhaṅgo
ekāyanamaggo; ayaṃ\
vuccati sati. \[A\] imāya satiyā upeto samupeto upagato samupagato
upapanno sampanno\
samannāgato, so vuccati satimā; bhikkhu satimā suvimuttacittoti paṭhamaṃ
jhānaṃ\
samāpannassa nīvaraṇehi cittaṃ muttaṃ vimuttaṃ suvimuttaṃ, dutiyaṃ
jhānaṃ\
samāpannassa vitakkavicārehi cittaṃ vuttaṃ vimuttaṃ suvimuttaṃ. Tatiyaṃ
jhānaṃ\
samāpannassa pītiyā ca cittaṃ muttaṃ vimuttaṃ suvimuttaṃ. Catutthaṃ
jhānaṃ\
samāpannassa sukhadukkhehi cittaṃ muttaṃ vimuttaṃ suvimuttaṃ.
Ākāsānañcāyatanaṃ\
samāpannassa rūpasaññāya paṭighasaññāya nānattasaññāya cittaṃ muttaṃ
vimuttaṃ\
suvimuttaṃ. Viññāṇañcāyatanaṃ samāpannassa ākāsānañcāyatanasaññāya
cittaṃ - pe -\
\
Ākiñcaññāyatanaṃ samāpannassa viññāṇañcāyatanasaññāya cittaṃ - pe -\
Nevasaññānāsaññāyatanaṃ samāpannassa ākiñcaññāyatanasaññāya cittaṃ
muttaṃ vimuttaṃ\
suvimuttaṃ. Sotāpannassa sakkāyadiṭṭhiyā vicikicchāya sīlabbataparāmāsā
diṭṭhānusayā\
vicikicchānusayā tadekaṭṭhehi ca kilesehi cittaṃ muttaṃ vimuttaṃ
suvimuttaṃ.\
Sakadāgāmissa oḷārikā kāmarāgānusayā paṭighānusayā tadekaṭṭhehi ca
kilesehi cittaṃ\
muttaṃ vimuttaṃ suvimuttaṃ. Anāgāmissa aṇusahagatā kāmarāgasaññojanā\
paṭighasaññojanā anusahagatā kāmarāgānusayā paṭighānusayā tadekaṭṭhehi
ca kilesehi\
cittaṃ muttaṃ vimuttaṃ suvimuttaṃ. Anāgāmissa \[PTS Page 508\] \[\\q
508/\] anusahagatā\
kāmarāgasaññojanā paṭighasaññojanā aṇusahagatā kāmarāgānusayā
paṭighānusayā\
tadekaṭṭhehi ca kilesehi cittaṃ muttaṃ vimuttaṃ suvimuttaṃ. Arahato
rūparāgā arūparāgā\
mānā uddhaccā avijjāya mānānusayā bhavarāgānusayā avijjānusayā
tadekaṭṭhehi ca kilesehi\
bahiddhā ca sabbanimittehi cittaṃ muttaṃ vimuttaṃ suvimuttanti - bhikkhu
satimā\
suvimuttacitto.\
\
Kālena so sammā dhammaṃ parivīmaṃsamānoti - \' kālenā\'ti uddhate citte
samādhissa kālo.\
Samāhite citte vipassanāya kālo.\
\
1. Kāle paggaṇhati cittaṃ niggaṇhāti punāpare, 1\
Saṃpahaṃsati kālena kāle cittaṃ samādahe, 2\
Ajjhupekkhati kālena so yogi kālakovido.\
\
2. Kimhi kālamhi paggāho kimhi kāle viniggaho.\
Kimhi pahaṃsanā kāle samathakālo ca kīdiso,\
Upekkhākālaṃ cittassa kathaṃ dasseti yogino?\
\
1. Athāpare - \[PTS. 2.\] Samādahati - \[PTS.\]\
\
\[BJT Page 726\] \[\\x 726/\]\
\
3. Līne cittamhi paggāho uddhatasmiṃ hi niggaho,\
Nirassādagataṃ cittaṃ saṃpahaṃseyya tāvade.\
\
4. Sampahaṭṭhaṃ yadā cittaṃ alīnaṃ bhavatanuddhataṃ,\
Samathanimittassa so1 kālo ajjhattaṃ ramaye mano.\
\
5. Vatena mevupāyena2 yadā hoti samāhitaṃ,\
Samāhitaṃ cittamaññāya ajjhupekkheyya tāvade.\
\
6. Evaṃ kālavidū dhīro kālaññū kālakovido,\
Kālena kālaṃ cittassa nimittamupalakkhaye\"ti.\
\
Kālena so sammā dhammaṃ parivīmaṃsamānoti - \' sabbe saṅkhārā aniccā\'ti
sammā\
dhammaṃ parivīmaṃsamāno, sabbe saṅkhārā \[PTS Page 509\] \[\\q 509/\]
dukkhāti sammā\
dhammaṃ parivīmaṃsamāno. Sabbe dhammā anattāti sammā dhammaṃ
parivīmaṃsamāno\
- pe -\
Yaṃ kiñci samudayadhammaṃ sabbaṃ taṃ nirodhadhammanti sammā dhammaṃ\
parivīmaṃsamānoti - kālena so sammā dhammaṃ parivīmaṃsamāno.\
\
Ekodibhūto vihane tamaṃ soti bhagavāti - \'ekodī\'ti ekaggacitto
avikkhittacitto\
avisāhaṭamānaso samatho samādhindriyaṃ samādhibalaṃ sammāsamādhīti
ekodibhūto.\
Vihane tamaṃ soti rāgatamaṃ dosatamaṃ mohatamaṃ diṭṭhitamaṃ mānatamaṃ
kilesatamaṃ\
duccaritatamaṃ andhakaraṇaṃ acakkhukaraṇaṃ aññāṇakaraṇaṃ
paññānirodhikaṃ\
vighātapakkhikaṃ anibbānasaṃvattanikaṃ haneyya vihaneyya pajaheyya
vinodeyya\
byantīkareyya anabhāvaṃ gameyya.\
\
1. Samathassa ca - syā. \[PTS\]. 2. Eteneva upāyena - sīmu11. Etena
yevupāyena - \[PTS.\]\
\
\[BJT Page 728\] \[\\x 728/\]\
\
(196 Antima cīdeya sa 198 mula cideye mèda dakvā ganna)\
\
\
Bhagavāti gāravādhivacanaṃ. Api ca bhaggarāgoti bhagavā, bhaggadosoti
bhagavā,\
bhaggamohoti bhagavā, bhaggamānoti bhagavā, bhaggadiṭṭhīti bhagavā,
bhaggakaṇṭakoti\
bhagavā bhaggakilesoti bhagavā, bhaji vibhaji pavibhaji dhammaratananti
bhagavā.\
Bhavānaṃ antakaroti bhagavā. Bhāvitakāyoti bhagavā, bhāvitasīlo
bhāvitacitto\
bhāvitapaññoti bhagavā. Bhaji vā bhagavā araññe vanapatthāni pantāni
senāsanāni\
appasaddāni appanigghosāni vijanavātāni manussarāhaseyyakāni
paṭisallānasāruppānīti\
bhagavā. Bhāgī vā bhagavā
cīvariṇḍapātasenāsanagilānapaccayabhesajjaparikkhārānanti\
bhagavā. Bhāgī va bhagavā attharasassa dhammarasassa vimuttirasassa
adhisīlassa\
adhicittassa adhipaññāyāti bhagavā. Bhāgī vā bhagavā catunnaṃ jhānānaṃ
catunnaṃ\
appamaññānaṃ catunnaṃ arūpasamāpattīnanti bhagavā. Bhāgī vā bhagavā
aṭṭhannaṃ\
vimokkhānaṃ aṭṭhannaṃ abhibhāyatanānaṃ navannaṃ
anupubbavihārasamāpattīnanti\
bhagavā. Bhāgī vā bhagavā dasannaṃ saññābhāvanānaṃ dasannaṃ
kasiṇasamāpattīnaṃ\
ānāpānasatisamādhissa asubhasamāpattiyāti bhagavā. Bhāgī vā bhagavā
catunnaṃ\
satipaṭṭhānānaṃ catunnaṃ sammappadhānānaṃ catunnaṃ \[PTS Page 510\]
\[\\q 510/\]\
iddhipādānaṃ pañcannaṃ indriyānaṃ pañcannaṃ balānaṃ sattannaṃ
bojjhaṅgānaṃ ariyassa\
aṭṭhaṅgikassa maggassāti bhagavā. Bhāgī vā bhagavā dasannaṃ
tathāgatabalānaṃ catunnaṃ\
vesārajjānaṃ catunnaṃ paṭisambhidānaṃ channaṃ abhiññānaṃ channaṃ
buddhadhammānanti\
bhagavā. -\
\
\[BJT Page 730\] \[\\x 730/\]\
\
\'Bhagavā\'ti netaṃ nāmaṃ mātarā kataṃ, na pitarā kataṃ, na bhātarā
kataṃ, na bhaginiyā\
kataṃ, na mittāmaccehi kataṃ. Na ñātisālohitehi kataṃ, na
samaṇabrāhmaṇehi kataṃ, na\
devatāhi kataṃ. Vimokkhantikametaṃ buddhānaṃ bhagavantānaṃ bodhiyā mule
saha\
sabbaññutañāṇassa paṭilābhā sacchikā paññatti yadidaṃ bhagavāti -
ekodibhūto vihane\
tamaṃ soti bhagavā.\
\
Tenāha bhagavā:\
\
\"Etesu dhammesu vineyya chandaṃ\
Bhikkhu satimā suvimuttacitto,\
Kālena so sammā dhammaṃ parivīmaṃsamāno\
Ekodibhūto vihane tamaṃ so (ti bhagavā\'ti. )\
\
Soḷasamo\
Sāriputtasuttaniddeso\
Samatto.\
\
Mahāniddesapāḷi niṭṭhitā.\
\
Jaya\
\
\
\
