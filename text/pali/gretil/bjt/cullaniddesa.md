\
\
Cullaniddesa\
\
\
Input by the Sri Lanka Tripitaka Project\
\
\[CPD Classification 2.5.11\]\
\[PTS Vol Nd 2 \] \[\\z Nidd /\] \[\\f II /\]\
\[PTS Page 001\] \[\\q 1/\]\
\[BJT Vol Nd 2 \] \[\\z Nidd /\] \[\\w II /\]\
\[BJT Page 002\] \[\\x 2/\]\
\
Suttantapiṭake - khuddakanikāye\
\
Cullaniddesapāḷi\
\

------------------------------------------------------------------------

\
THIS [GRETIL](http://gretil.sub.uni-goettingen.de/gretil.htm) TEXT FILE
IS FOR REFERENCE PURPOSES ONLY!\
COPYRIGHT AND TERMS OF USAGE AS FOR SOURCE FILE.\
\
Text converted to Unicode (UTF-8).\
(This file is to be used with a UTF-8 font and your browser\'s VIEW
configuration\
set to UTF-8.)\
\

  ---------------- ---------------------
  description:      multibyte sequence:
  long a                     ā
  long A                     Ā
  long i                     ī
  long I                     Ī
  long u                     ū
  long U                     Ū
  vocalic r                  ṛ
  vocalic R                  Ṛ
  long vocalic r             ṝ
  vocalic l                  ḷ
  vocalic L                  Ḷ
  long vocalic l             ḹ
  velar n                    ṅ
  velar N                    Ṅ
  palatal n                  ñ
  palatal N                  Ñ
  retroflex t                ṭ
  retroflex T                Ṭ
  retroflex d                ḍ
  retroflex D                Ḍ
  retroflex n                ṇ
  retroflex N                Ṇ
  palatal s                  ś
  palatal S                  Ś
  retroflex s                ṣ
  retroflex S                Ṣ
  anusvara                   ṃ
  visarga                    ḥ
  long e                     ē
  long o                     ō
  l underbar                 ḻ
  r underbar                 ṟ
  n underbar                 ṉ
  k underbar                 ḵ
  t underbar                 ṯ
  ---------------- ---------------------

\

Unless indicated otherwise, accents have been dropped in order\
to facilitate word search.\
\
For a comprehensive list of GRETIL encodings and formats see:\
http://gretil.sub.uni-goettingen.de/gretil/gretdiac.pdf\
and\
http://gretil.sub.uni-goettingen.de/gretil/gretdias.pdf\
\
For further information see:\
http://gretil.sub.uni-goettingen.de/gretil.htm

\

------------------------------------------------------------------------

\
\
\
Namo tassa bhagavato arahato sammāsambuddhassa\
\
Pārāyana vaggo\
\
Vatthugāthā\
\
\[PTS Page 001\] \[\\q 1/\]\
1. Kosalānaṃ purā rammā - agamā dakkhiṇāpathaṃ\
Ākiñcaññaṃ patthayāno - brāhmaṇo mantapāragū.\
\
2. So assakassa2 visaye - mūlakassa3 samāsane\
Vasī godāvarī4 kūle - uñchena ca phalena ca.\
\
3. Tasseva5 upanissāya - gāmo ca vipulo ahu\
Tato jātena āyena - mahāyaññamakappayī.\
\
4. Mahāyaññaṃ yajitvāna - puna pāvisi assamaṃ\
Tasmiṃ5 patipaviṭṭhamhi6 - añño āgañchi7 brāhmaṇo.\
\
5. Ugghaṭṭapādo tasito - paṅkadanto rajassiro\
So ca naṃ upasaṃkamma - satāni pañca yācati.\
\
6. Tamenaṃ bāvarī disvā - āsanena nimantayī\
Sukhaṃ ca kusalaṃ pucchi - idaṃ vacanamabravī.\
\
7. Yaṃ kho mamaṃ deyyadhammaṃ - sabbaṃ vissajjitaṃ8 mayā\
Anujānāhi me brahme - natthi pañca satāni me.\
\
8. Sace me yācamānassa - bhavaṃ nānupadassati\
Sattame divase tuyhaṃ - muddhā phalatu sattadhā.\
\
1. Cūḷaniddeso - syā.\
2. Ayakassa - sī.\
3. Maḷakassa - machasaṃ, sī.\
4. Godhāvarī - ba, syāṃ\
5. Taṃyeva. Machasaṃ, va.\
6. Paṭī pavīṭṭhamhi - machasaṃ. Sī, syā\
7. Āgacchi - sī.\
8. Visajjitaṃ - machasaṃ.\
\
\[BJT Page 4\] \[\\x 4/\]\
\
9. Abhisaṅkharitvā \[PTS Page 002\] \[\\q 2/\] kuhako - bheravaṃ so
akittayī\
Tassa taṃ vacanaṃ sutvā - bāvarī dukkhito ahu.\
\
10. Ussussati1 anāhāro - sokasallasamappito\
Atho\'pi evaṃcittassa - jhāne na ramatī mano.\
\
11. Utrastaṃ dukkhitaṃ disvā - devatā attakāminī\
Bāvariṃ upasaṅkamma - idaṃ vacanamabravī.\
\
12. Na so muddhaṃ pajānāti - kuhako so dhanatthiko\
Muddhani muddhapāte vā - ñāṇaṃ tassa na vijjati.\
\
13. Bhoti carahi jānāti - taṃ me akkhāhi pucchitā2\
Muddhaṃ muddhādhipātaṃ ca - taṃ suṇoma vaco tava.\
\
14. Ahampetaṃ3 na jānāmi - ñāṇaṃ mettha4 na vijjati\
Muddhaṃ muddhādhipāto5 ca - jānānaṃ hetadassanaṃ.\
\
15. Atha ko carahi jānāti - asmiṃ puthavi6 maṇḍale\
Muddhaṃ muddhādhipātaṃ ca - taṃ me7 akkhāhi devate,\
\
16. Purā kapilavatthumhā - nikkhanto lokanāyako\
Apacco okkākarājassa - sakyaputto pabhaṅkaro.\
\
17. So hi brāhmaṇa, sambuddho - sabbadhammāna pāragu\
Sabbābhiññābalappatto - sabbadhammesu cakkhumā\
Sabbakammakkhayaṃ8 patto - vimutto upadhisaṅkhaye9.\
\
18. Buddho so bhagavā loke - dhammaṃ deseti cakkhumā\
Taṃ tvaṃ gantvāna pucchassū - so te taṃ vyākarissati10.\
\
19. Sambuddhoti \[PTS Page 003\] \[\\q 3/\] vaco sutvā - udaggo bāvarī
ahu\
Sokassa tanuko āsi - pītiñca vipulaṃ labhi.\
\
1. Ussūyati - sī.\
2. Pucchito - su, \[P T S\]\
3. Ahametaṃ - va.\
4. Ñāṇamettha - va.\
5. Muddhā vipāto - va.\
6. Puthuvi - sī\
7. Taṃ ve - nā, su.\
8. Sabba dhammakkhayaṃ - su, \[P T S\]\
9. Upadhikkhaye - machasaṃ.\
10. Byākarissati - va, \[P T S\]\
\
\[BJT Page 6\] \[\\x 6/\]\
\
20. So bāvarī attamano udaggo\
Taṃ devataṃ pucchati vedajāto\
Katamamhi1 gāme nigamamhi vā puna2\
Katamamhi vā janapade lokanātho\
Yattha gantvā namassemu3 - sambuddhaṃ dipaduttamaṃ.\
\
21. Sāvatthiyaṃ kosalamandire jino\
Pahūtapañño varabhūrimedhaso\
So sakyaputto vidhuro anāsavo\
Muddhādhipātassa vidū narāsabho.\
\
22. Tato āmantayī sisse - brāhmaṇo mantapārage\
Etha māṇavā akkhissaṃ - suṇotha vacanaṃ mama.\
\
23. Yasseso dullabho loke - pātubhāvo abhiṇhaso\
Svajja4 lokamhi uppanno - sambuddho iti vissuto\
Khippaṃ gantvāna sāvatthiṃ - passavho dipaduttamaṃ.\
\
24. Kathaṃ carahi jānemu - disvā buddhoti brāhmaṇa\
Ajānataṃ no pabrūhi - yathā jānemu taṃ mayaṃ.\
\
25. Āgatāni hi mantesu - mahāpurisalakkhaṇā\
Dvattiṃsa ca5 vyākhyātā - samattā anupubbaso.\
\
26. Yassete honti gattesu - mahāpurisalakkhaṇā\
Dveyeva6 tassa gatiyo - tatiyā hi na vijjati.\
\
27. Sace \[PTS Page 004\] \[\\q 4/\] agāraṃ āvasati7 - vijeyya paṭhaviṃ
imaṃ\
Adaṇḍena asatthena - dhammenamanusāsati8.\
\
28. Sace ca so pabbajati - agārā anagāriyaṃ\
Vivaṭṭacchaddo9 sambuddho - arahā bhavati anuttaro.\
\
1. Katamhi - su.\
2. Pana - machasaṃ.\
3. Gantvā passemu - ca - va.\
4. Svājja - su, machasaṃ.\
5. Dvattiṃsāni ca - va, machasaṃ.\
6. Duve ca - su.\
7. Ajjhāvasati - u.\
8. Dhammena anusāsati - su, \[PTS\]\
9. Vīvaṭajado - machasaṃ. \[PTS\]\
\
\[BJT Page 8\] \[\\x 8/\]\
\
29. Jātiṃ gottaṃ1 ca lakkhaṇaṃ - mante sisse punāparaṃ2\
Muddhaṃ muddhādhipātaṃ3 ca - manasāyeva pucchatha.\
\
30. Anāvaraṇadassāvī - yadi buddho bhavissati\
Manasā pucchite pañhe - vācāya vissajessati4.\
\
31. Bāvarissa vaco sutvā - sissā soḷasa brāhmaṇā\
Ajito tissametteyyo - puṇṇako atha mettagu.\
\
32. Dhotako upasīvo ca - nando ca atha hemako\
Todeyyakappā5 dubhayo - jatukaṇṇī ca paṇḍito.\
\
33. Bhadrāvudho udayo ca - posālo cāpi brāhmaṇo\
Mogharājā ca medhāvī - piṃgiyo ca mahāisi.\
\
34. Paccekagaṇino sabbe - sabbalokassa vissutā\
Jhāyī jhānaratā dhīrā - pubbavāsanavāsitā.\
\
35. Bāvariṃ abhivanditvā - katvā ca naṃ padakkhiṇaṃ\
Jaṭājinadhārā sabbe - pakkāmuṃ uttarāmukhā.\
\
36. Mūlakassa6 patiṭṭhānaṃ - purimaṃ māhissatiṃ tathā7\
Ujjeniṃ cāpi gonaddhaṃ - vedisaṃ vanasavhayaṃ8.\
\
37. Kosambiṃ cāpi sāketaṃ - sāvatthiṃ ca puruttamaṃ\
Setavyaṃ9 kapilavatthuṃ - kusināraṃ ca mandiraṃ.\
\
38. Pāvaṃ \[PTS Page 005\] \[\\q 5/\] ca bhoganagaraṃ - vesāliṃ māgadhaṃ
puraṃ\
Pāsāṇakaṃ cetiyaṃ ca - ramaṇīyaṃ manoramaṃ.\
\
39. Tasitovudakaṃ sītaṃ - mahālābhaṃ va vāṇijo\
Chāyaṃ ghammābhitattova - tusitā10 pabbatamārahuṃ.\
\
1. Jātigottaṃ - va, machasaṃ.\
2. Punāpare - su, \[PTS.\]\
3. Muddhā vipātaṃ - va.\
4. Visajjissati - machasaṃ.\
5. Kappo - va, su.\
6. Malakassa - va, machasaṃ, alakassa - katthaci\
7. Puramāhissatiṃ tadā - machasaṃ\
8. Vanasāvatthiṃ - pu.\
9. Setabyaṃ - \[PTS.\]\
10. Turitā - machasaṃ, pa.\
\
\[BJT Page 10\] \[\\x 10/\]\
\
40. Bhagavā ca tasmiṃ1 samaye - bhikkhusaṅghapurakkhato\
Bhikkhunaṃ dhammaṃ deseti - sīhova nadatī vane.\
\
41. Ajito addasa sambuddhaṃ - sataraṃsiṃ\'va bhānumaṃ2\
Vandaṃ yathā paṇṇarase - paripūrimupāgataṃ3\
\
42. Athassa gatte disvāna - paripūraṃ va byañjanaṃ\
Ekamantaṃ ṭhito haṭṭho - manopañhe apucchatha.\
\
43. Ādissa jammanaṃ brūhi - gottaṃ brūhi salakkhaṇaṃ\
Mantesu pāramiṃ brūhi - kati vāceti brāhmaṇo.\
\
44. Vīsaṃ vassasataṃ āyu - so ca gottena bāvarī\
Tīṇassa4 lakkhaṇā gatte - tiṇṇaṃ vedāna pāragū.\
\
45. Lakkhaṇe itihāse ca - sanighaṇḍu sakeṭubhe\
Pañca satāni vāceti - sadhamme pāramiṃ gato.\
\
46. Lakkhaṇānaṃ pavicayaṃ - bāvarissa naruttama\
Taṇhacchida pakāsehi - mā no kaṅkhāyitaṃ ahu.\
\
47. Mukhaṃ jivhāya chādeti - uṇṇassa bhamukantare\
Kosohitaṃ vatthaguyhaṃ - evaṃ jānāhi māṇava.\
\
48. Pucchamhi \[PTS Page 006\] \[\\q 6/\] kañci asuṇanto - sutvā pañhe
vyākate\
Vicinteti jano sabbo - vedajāto katañjalī.\
\
49. Ko nu devo vā brāhmā vā - indo vāpi sujampati\
Manasā pucchite pañhe - kametaṃ paṭibhāsati.\
\
50. Muddhaṃ muddhādhipātaṃ ca - bāvarī paripucchati\
Taṃ vyākarohi bhagavā - kaṅkhaṃ vinaya no ise,\
\
1. Tamhi - su. \[PTS.\]\
2. Vītaraṃsiṃva hāṇumaṃ - machasaṃ\
Vītaraṃsiva - \[PTS.\]\
3. Paripuraṃ upāgataṃ - va, machasaṃ\
Paripuriṃ upāgataṃ - \[PTS.\]\
4. Tīnassa - su. \[PTS.\]\
\
\[BJT Page 12\] \[\\x 12/\]\
\
51. Avijjā muddhāti jānāhi - vijjā muddhādhipātinī\
Saddhāsatisamādhīhichandaviriyena saṃyutā,\
\
52. Tato vedena mahatā - santhambhitvāna1 māṇavo\
Ekaṃsaṃ ajinaṃ katvā - pādesu sirasā patī.\
\
53. Bāvarī brāhmaṇo bhoto - saha sissehi mārisa\
Udaggacitto sumano - pāde vandati cakkhuma, 2\
\
54. Sukhito bāvarī hotu - saha sissehi brāhmaṇo\
Tvaṃ cāpi sukhito hohi - ciraṃ jīvāhi māṇava,\
\
55. Bāvarissa3 va tumhaṃ4 vā - sabbesaṃ sabbasaṃsayaṃ\
Katāvakāsā pucchavho - yaṃ kiñci manasicchatha.\
\
56. Sambuddhena katokāso - nisīditvāna pañjalī\
Ajito paṭhamaṃ pañhaṃ - tattha pucchi tathāgataṃ.\
\
Vatthugāthā niṭṭhitā\
\
1. Satathamebhatvāna - machasaṃ.\
2. Cakkhumā - su.\
3. Bravarissava - si, va, a.\
Bāvāriyassa - su. Vi.\
4. Tuyhaṃ - si, su. , Vi.\
\
\[BJT Page 14\] \[\\x 14/\]\
\
1. Ajitamāṇava pucchā.\
\
1-1 Kenassu nivuto loko (iccāyasmā ajito)\
Kenassu nappakāsati\
Kissābhilepanaṃ brūhi\
Kiṃ su tassa mahabbhayaṃ.\
\
1-2 Avijjāya \[PTS Page 007\] \[\\q 7/\] nivuto loko (ajitāti bhagavā)\
Vevicchā5 pamādā nappakāsati\
Jappābhilepanaṃ brūmi\
Dukkhamassa mahabbhayaṃ.\
\
1-3 Savanti sabbadhi sotā (iccāyasmā ajito)\
Sotānaṃ kiṃ nivāraṇaṃ\
Sotānaṃ saṃvaraṃ brūhi\
Kena sotā pithiyare1.\
\
1-4 Yāni sotāni lokasmiṃ (ajitāni bhagavā)\
Sati tesaṃ nivāraṇaṃ\
Sotānaṃ \[PTS Page 008\] \[\\q 8/\] saṃvaraṃ brūmi\
Paññāyete pithiyare.\
\
1-5 Paññā ceva satī cāpi2 (iccāyasmā ajito)\
Nāmarūpaṃ ca mārisa\
Etaṃ me puṭṭho pabrūhi\
Katthetaṃ uparujjhati.\
\
1-6 Yametaṃ pañhaṃ apucchi\
Ajita taṃ vadāmi te\
Yattha nāmaṃ ca rūpaṃ ca\
Asesaṃ uparujjhati\
Viññāṇassa nirodhena\
Etthetaṃ uparujjhati.\
\
1-7 Ye \[PTS Page 008\] \[\\q 8/\] ca saṅkhātadhammā3 se\
Ye ca sekhā puthū idha\
Tesaṃ me nipako iriyaṃ\
Puṭṭho pabrūhi mārisa.\
\
1-8 Kāmesu nābhigijjheyya\
Manasā nāvilo siyā\
Kusalo sabba dhammānaṃ4\
Sato bhikkhu paribbaje.\
\
Ajitamāṇava pucchā - niṭṭhitā\
\
1. Vivicchā - ma. Cha. Saṃ.\
2. Piḍīyare - machasaṃ.\
3. Satīceva - su.\
4. Sabbata dhammā - va\
5. Sabbadhammesu - sa\
\
\[BJT Page 16\] \[\\x 16/\]\
\
2. Tissametteyyamāṇava pucchā\
\
2-1 Ko\'dha1 santusito loke (iccāyasmā tissa metteyyo)\
Kassa no santi (iñjitā)\
Ko ubhantamabhiññāya\
Majjhe mantā na lippati2\
Kaṃ \[PTS Page 010\] \[\\q 10/\] brūsi mahāpuriso\'ti\
Ko\'dha sibbanimaccagā3?\
\
2-2 Kāmesu brahmacariyavā (metteyyā\'ti bhagavā)\
Vītataṇho sadā sato\
Saṅkhāya nibbuto bhikkhu\
Tassa no santi iñjitā.\
\
2-3 So ubhantamabhiññāya\
Majjhe mantā na lippati\
Taṃ brūmi mahā puriso\'ti\
So4\'dha sibbanimaccagā.\
\
Tissametteyyamāṇavapucchā niṭṭhitā.\
\
3. Puṇṇakamāṇava pucchā\
\
3-1 Anejaṃ \[PTS Page 011\] \[\\q 11/\] mūladassāviṃ ( iccāyasmā
puṇṇako)\
Atthi pañhena5 āgamaṃ\
Kiṃnissitā isayo manujā\
Khattiyā brāhmaṇā6 devatānaṃ\
Yaññamakappayiṃsu puthu7 idha loke\
Pucchāmi taṃ bhagavā brūhi metaṃ.\
\
1. Ko idha santussito - va\
2. Nalimpati - va\
3. Majjhagā - va\
4. Sodha - su\
5. Pañhenāgamaṃ - su\
6. Brāhmaṇa (dadaca) su\
7. Puthūdha - \[PTS\]\
\
\[BJT Page 18\] \[\\x 18/\]\
\
3-2 Ye keci \'me isayo manujā (puṇṇakā\'ti bhagavā)\
Khattiyā brāhmaṇā devatānaṃ\
Yaññamakappayiṃsu puthu idha loke\
Āsiṃsamānā1 \[PTS Page 012\] \[\\q 12/\] puṇṇaka itthabhāvaṃ\
Jaraṃsitā yaññamakappayiṃsu.\
\
3-3 Ye keci \'me isayo manujā (iccāyasmā puṇṇako)\
Khattiyā brāhmaṇā devatānaṃ\
Yaññamakappayiṃsu puthu idha loke\
Kaccissu te bhagavā yaññapathe appamattā\
Atāru jātiṃ ca jaraṃ ca mārisa\
Pucchāmi taṃ bhagavā brūhi metaṃ.\
\
3-4 Āsiṃsanti2 thomayanti abhijappanti juhanti (puṇṇakāti bhagavā)\
Kāmābhijappanti3 paṭicca lābhaṃ\
Te yājayogā bhavarāgarattā\
Nāta4riṃsu jātijaranti brūmi.\
3-5 Te \[PTS Page 013\] \[\\q 13/\] ce nātariṃsu yājayogā (iccāyasmā
puṇṇako)\
Yaññehi jātiñca jarañca mārisa\
Atha ko carahi devamanussaloke\
Atāri jātiṃ ca jaraṃ ca mārisa\
Pucchāmi taṃ bhagavā brūhi metaṃ.\
\
3-6 Saṅkhāya lokasmiṃ parovarāni5 (puṇṇakāti bhagavā)\
Yassiñjitaṃ natthi kuhiñci loke\
Santo vidhūmo anīgho nirāso\
Atāri so jātijaranti brūmi\'ti.\
\
Puṇṇakamāṇava pucchā - niṭṭhitā\
\
1. Āsīsamānā - va\
2. Āsisanti - va\
3. Kāmehi jappanti - aṭuvā\
4. Nātāriṃsu - machasaṃ.\
5. Paroparāni - va - \[P T S.\]\
\
\[BJT Page 20\] \[\\x 20/\]\
\
4. Mettagūmāṇava pucchā\
\
4-1 Pucchāmi \[PTS Page 014\] \[\\q 14/\] taṃ bhagavā brūhi metaṃ
(iccāyasmā mettagū)\
Maññāmi taṃ vedaguṃ bhāvitattaṃ\
Kutonu dukkhā1 samudāgatā ime\
Ye keci lokasmiṃ anekarūpā.\
\
4-2 Dukkhassa ve maṃ2 pabhavaṃ apucchasi (mettagū\'ti bhagavā)\
Taṃ te pavakkhāmi yathā pajānaṃ\
Upadhinidānā pabhavanti dukkhā\
Ye keci lokasmiṃ anekarūpā.\
\
4-3 Yo \[PTS Page 015\] \[\\q 15/\] ve3 avidvā upadhiṃ karoti\
Punappunaṃ dukkhamupeti mando\
Tasmā pajānaṃ4 upadhiṃ na kayirā\
Dukkhassa jātippabhavānupassī.\
\
4-4 Yantaṃ apucchimha akittayī5 no (iccāyasmā mettagū)\
Aññaṃ taṃ6 pucchāma7 tadiṅgha brūhi\
Kathannu dhīrā vitaranti oghaṃ\
Jāti jaraṃ sokapariddavaṃ ca8\
Taṃ me munī sādhu viyākarohi\
Tathā hi te vidito esa dhammo.\
\
4-5 Kittayissāmi \[PTS Page 016\] \[\\q 16/\] te dhammaṃ (mettagūti
bhagavā)\
Diṭṭhe9 dhamme anītihaṃ\
Yaṃ viditvā sato caraṃ\
Tare loke visattikaṃ.\
\
4-6 Taṃ cāhaṃ abhinandāmi\
Mahesi dhammamuttamaṃ\
Yaṃ viditvā sato caraṃ\
Tare loke visattikaṃ.\
\
1. Dukkhāya sadāgatā - su\
2. Cemaṃ - va - vī\
3. Yoce - va - vī\
4. Tasmābhijānaṃ - su\
5. Akittiyī no - va - vi\
6. Aññetvaṃ - vi\
7. Pucchāmi - u - su\
8. Paridevaṃca - va - vī\
Pariddaṃca - su\
9. Diṭṭheva dhammeva - va - su - vi\
\
\[BJT Page 22\] \[\\x 22/\]\
\
4-7 Yaṃ \[PTS Page 017\] \[\\q 17/\] kiñci sampajānāsi1 (mettagū\'ti
bhagavā)\
Uddhaṃ adho tiriyaṃ cāpi majjhe\
Etesu nandiṃ2 ca nivesanaṃ ca\
Panujja viññāṇaṃ bhave na tiṭṭhe.\
\
4-8 Evaṃvihārī sato appamatto\
Bhikkhu caraṃ hitvā mamāyitāni\
Jātiṃ jaraṃ sokapariddavañca3\
Idheva vidvā pajaheyya dukkhaṃ.\
\
4-9 Etābhinandāmī \[PTS Page 018\] \[\\q 18/\] vaco mahesino (iccāyasmā
mettagū)\
Sukittitaṃ gotama nūpadhīkaṃ\
Addhā hi bhagavā pahāsi dukkhaṃ\
Tathā hi te vidito esa dhammo.\
\
4-10 Te cāpi nūna pajaheyyu dukkhaṃ\
Ye tvaṃ munī aṭṭhitaṃ ovadeyya\
Taṃ taṃ namassāmi samecca nāga\
Appeva maṃ (bhagavā) aṭṭhitaṃ ovadeyya.\
\
4-11 Yaṃ brāhmaṇaṃ vedaguṃ4 ābhijaññā (mettagū\'ti bhagavā)\
Akiñcanaṃ kāmabhave asattaṃ\
Addhā hi so oghamimaṃ (atāri)\
Tiṇṇo ca pāraṃ akhilo akaṅkho.\
\
4-12 Vidvā \[PTS Page 019\] \[\\q 19/\] ca yo5 vedagū naro idha\
Bhavābhave saṅgamimaṃ visajja\
So vītataṇho anīgho nirāso\
Atāri so jātijaranti brūmī ti.\
\
Mettagūmāṇava pucchā - niṭṭhitā\
\
1. Saṃjānisi - va - vi\
2. Nandi ca - va - vi\
3. Paridevaṃca - va - vi\
4. Vedagumabhijaññā - su\
5. Vidvāca so - \[PTS.\]\
\
\[BJT Page 24\] \[\\x 24/\]\
\
5. Dhotakamāṇava pucchā\
\
5-1 Pucchāmi taṃ bhagavā brūhi metaṃ (iccāyasmā dhotako)\
Vācā\'bhikaṅkhāmi mahesi tuyhaṃ\
Tava sutvāna nigghosaṃ1\
Sikkhe nibbānamattano.\
\
5-2 Tena \[PTS Page 020\] \[\\q 20/\] hātappaṃ karohi (dhotakā\'ti
bhagavā)\
Idheva nipako sato\
Ito sutvāna nigghosaṃ\
Sikkhe nibbānamattano.\
\
5-3 Passāmahaṃ deva manussaloke (iccāyasmā dhotako)\
Akiñcanaṃ brāhmaṇamiriyamānaṃ\
Taṃ taṃ namassāmi samantacakkhu\
Pamuñca maṃ sakka2 kathaṃkathāhi.\
\
5-4 Nāhaṃ \[PTS Page 021\] \[\\q 21/\] sahissāmi3 pamocanāya
(dhotakā\'ti bhagavā)\
Kathaṃkathiṃ dhotaka kañci loke\
Dhammaṃ ca seṭṭhaṃ ājānamāno\
Evaṃ tuvaṃ oghamimaṃ taresi.\
\
5-5 Anusāsa brahme karuṇāyamāno (iccāyasmā dhotako)\
Vivekadhammaṃ yamahaṃ vijaññaṃ\
Yathāhaṃ4 ākāso\'va avyāpajjamāno5\
Idheva santo asito careyyaṃ.\
\
5-6 Kittayissāmi te santiṃ6 (dhotakā\'ti bhagavā)\
Diṭṭhe dhamme anītihaṃ\
Yaṃ viditvā sato caraṃ\
Tare loke visattikaṃ.\
\
1. Nighosaṃ - vi - va\
2. Maṃ magga - vi - va\
3. Sa gamissāmi - si - mu\
4. Yathāhamākāso - su\
5. Abyāpajjhamāno - vi - va - \[PTS.\]\
6. Te santi - vi - va\
\
\[BJT Page 26\] \[\\x 26/\]\
\
5-7 Taṃ1 \[PTS Page 022\] \[\\q 22/\] cāhaṃ abhinandāmi (iccāyasmā
dhotako)\
Mahesi santi muttamaṃ\
Yaṃ viditvā sato caraṃ\
Tare loke visattikaṃ.\
\
5-8 Yaṃ kiñci sampajānāsi (dhotakā\'ti bhagavā)\
Uddhaṃ adho tiriyaṃ cāpi majjhe\
Etaṃ viditvā saṅgo\'ti loke\
Bhavābhavāya mākāsi taṇhanti.\
\
Dhotakamāṇava pucchā - niṭṭhitā.\
\
6. Upasīvamāṇava pucchā\
\
6-1 Eko ahaṃ sakka, mahantamoghaṃ (iccāyasmā upasīvo)\
Anissito no visahāmi tarituṃ2\
Ārammaṇaṃ brūhi samantacakkhu\
Yaṃ nissito oghamimaṃ tareyyaṃ.\
\
6-2 Ākiñcaññaṃ \[PTS Page 023\] \[\\q 23/\] pekkhamāno satīmā
(upasīvā\'ti bhagavā)\
Natthīti nissāya tarassu oghaṃ\
Kāme pahāya virato kathāhi\
Taṇhakkhayaṃ nattamahābhipassa3.\
\
6-3 Sabbesu kāmesu yo vītarāgo (iccāyasmā upasīvo)\
Ākiñcaññaṃ nissito hitva aññaṃ4\
Saññā vimokkhe parame\'dhimutto\
Tiṭṭhe nu so tattha anānuyāyi5\
\
\[BJT Page 26\] \[\\x 26/\]\
\
6-4 Sabbesu \[PTS Page 024\] \[\\q 24/\] kāmesu yo vītarāgo (upasīvāti
bhagavā)\
Ākiñcaññaṃ nissito hitvamaññaṃ\
Saññāvimokkhe parame\'dhimutto\
Tiṭṭheyya so tattha anānuyāyī.\
\
1. Taṃvāhamabhinandāmi -sū\
2. Tārituṃ ja-saṃ,\
3. Ratatimahābhipassa-va-vi\
4. Hitvā maññaṃ-ma-cha-saṃ\
5. Anānuvāyī-va-vi\
Adhimutto-\[PTS\]\
\
\[BJT Page 28\] \[\\x 28/\]\
\
6-5 Tiṭṭhe ce so tattha anānuyāyī (iccāyasmā upasīvo)\
Yugampi vassānaṃ samantacakkhu\
Tattheva so sītī siyā1 vimutto\
Cavetha2 viññāṇaṃ tathāvidhassa.\
\
6-6 Acci yathā vātavegena khittā (upasīvā\'ti bhagavā)\
Atthaṃ paleti na upeti saṅkhaṃ\
Evaṃ munī nāmakāyā vimutto\
Atthaṃ paleti na upeti3 saṅkhaṃ.\
\
6-7 Atthaṃ \[PTS Page 025\] \[\\q 25/\] gato so udvā4 so natthi
(iccāyasmā upasīvo)\
Udāhu ve sassatiyā arogo\
Taṃ me munī sādhu viyākarohi\
Tathā hi te vidito esa dhammo.\
\
6-8 Atthaṃ gatassa na pamāṇamatthi (upasīvāti bhagavā)\
Yena naṃ vajju taṃ tassa natthi\
Sabbesu dhammesu samūhatesu\
Samūhatā vādapathāpi sabbe\'ti.\
\
Upasīvamāṇava pucchā niṭṭhitā.\
\
7. Nandamāṇava pucchā\
\
7-1 Santi \[PTS Page 026\] \[\\q 26/\] loke munayo (iccāyasmā nando)\
Janā vadanti tayidaṃ kathaṃsu\
Ñāṇūpapannaṃ no muniṃ vadanti\
Udāhu ve jīvitenūpapannaṃ.\
\
7-2 Na diṭṭhiyā na sutiyā na ñāṇena (nandā\'ti bhagavā)\
Munīdha nanda kusalā vadanti\
Viseni katvā anīghā nirāsā\
Caranti ye te munayo\'ti brūmi.\
\
1. So tiyā vimutto-va-vi\
2. Bhāvetha-u-va-vi\
3. Nopeti-su\
4. Udātiso natthi-va-vi\
\
\[BJT Page 30\] \[\\x 30/\]\
\
7-3 Ye \[PTS Page 027\] \[\\q 27/\] keci\'me samaṇabrāhmaṇā se
(iccāyasmā nando)\
Diṭṭhe1 sutenāpi vadanti suddhiṃ\
Sīlabbatenāpi vadanti suddhiṃ\
Anekarūpena vadanti suddhiṃ\
Kacci su te bhagavā tattha yathā carantā\
Atāru jātiṃ ca jaraṃ ca mārisa\
Pucchāmi taṃ bhagavā brūhi metaṃ.\
\
7-4 Ye keci\'me samaṇabrāhmaṇā se (iccāyasmā nando)\
Diṭṭhe sutenāpi vadanti suddhiṃ\
Sīlabbatenāpi vadanti suddhiṃ\
Anekarūpena vadanti suddhiṃ\
Kiñcāpi te tattha yathā caranti\
Nātariṃsu jātijaranti brūmi.\
\
7-5 Ye \[PTS Page 028\] \[\\q 28/\] keci\'me samaṇabrāhmaṇā se
(iccāyasmā nando)\
Diṭṭhe2 sutenāpi vadanti suddhiṃ\
Sīlabbatenāpi vadanti suddhiṃ\
Anekarūpena vadanti suddhiṃ.\
\
7-6 Te3 ce munī brūhi anoghatiṇṇe4\
Atha ko carahi devamanussaloke\
Atāri jātiñca jarañca mārisa\
Pucchāmi taṃ bhagavā brūhi metaṃ.\
\
7-7 Nāhaṃ5 sabbe samaṇabrāhmaṇā se (nandāti bhagavā)\
Jāti jarāya nivutā\'ti brūmi\
Ye sūdha diṭṭhaṃ va sutaṃ mutaṃ vā\
Sīlabbataṃ vāpi pahāya sabbaṃ\
Anekarūpampi pahāya sabbaṃ\
Taṇhaṃ pariññāya anāsavā se\
Te6 ve narā oghatiṇṇā\'ti brūmi.\
\
1. Diṭṭhena-su\
Diṭṭhasutena-va-vi-\[PTS.\]\
Diṭṭhassutena-machasaṃ\
2. Kaccissu-vi-va \[PTS.\]\
3. Sace-u-su\
4. Anoghatiṇṇo-u-va-vi\
5. Nāvāhaṃ-va-vi\
6. Ye te narā-u\
\
\[BJT Page 32\] \[\\x 32/\]\
\
7-8 Etābhinandāmi \[PTS Page 029\] \[\\q 29/\] vaco mahesino (iccāyasmā
nando)\
Sukittitaṃ gotama nūpadhīkaṃ\
Ye sūdha diṭṭhaṃ va sutaṃ mutaṃ vā\
Sīlabbataṃ vāpi pahāya sabbaṃ\
Anekarūpampi pahāya sabbaṃ\
Taṇhaṃ pariññāya anāsavā se\
Ahampi te oghatiṇṇā\'ti brūmīti.\
\
Nandamāṇava pucchā - niṭṭhitā.\
\
8. Hemakamāṇava pucchā\
\
8-1 Ye me pubbe vyākaṃsu (iccāyasmā hemako)\
Huraṃ1 gotamasāsanā\
Iccāsi2 iti bhavissati\
Sabbaṃ taṃ itihītihaṃ\
Sabbaṃ taṃ takkavaḍḍhanaṃ\
Nāhaṃ tattha abhiramiṃ.\
\
8-2 Tvaṃ \[PTS Page 030\] \[\\q 30/\] ca me dhammamakkhāhi\
Taṇhā nigghātanaṃ muni\
Yaṃ viditvā sato caraṃ\
Tare loke visattikaṃ.\
\
8-3 Idha diṭṭhasutamuta3-\
Viññātesu piyarūpesu hemaka\
Chandarāga4 vinodanaṃ\
Nibbānapadamaccutaṃ.\
\
8-4 Etadaññāya ye5 satā\
Diṭṭhadhammābhinibbutā\
Upasantā ca te sadā\
Tiṇṇā loke visattikanti.\
\
Hemakamāṇava pucchā - niṭṭhitā.\
\
1. Hudaṃ-va-vi\
2. Icchāmi iti-va-vi\
3. Sutamutaṃ-su-va-vi\
4. Chandāhaṭavinodanaṃ-va-vi\
5. Etamaññāya mesata-va-vi\
\[BJT Page 34\] \[\\x 34/\]\
\
9. Todeyyamāṇava pucchā\
\
9-1 Yasmiṃ \[PTS Page 031\] \[\\q 31/\] kāmā na vasanti (iccāyasmā
todeyyo)\
Taṇhā yassa na vijjati\
Kathaṃkathā ca yo tiṇṇo\
Vimokkho tassa kīdiso.\
\
9-2 Yasmiṃ kāmā na vasanti (todeyyāti bhagavā)\
Taṇhā yassa na vijjati\
Kathaṃkathā ca yo tiṇṇo\
Vimokkho tassa nāparo.\
\
9-3 Nirāsaso1 so uda āsasāno (iccāyasmā todeyyo)\
Paññāṇavā2 so uda paññakappī\
Muniṃ ahaṃ sakka yathā vijaññaṃ\
Taṃ me viyācikkha samantacakkhu.\
\
9-4 Nirāsāso \[PTS Page 032\] \[\\q 32/\] so na so āsasāno\
(Paññāṇavā) so na ca paññakappī\
Evampi todeyya muniṃ vijāna\
Akiñcanaṃ kāmabhave asattanti.\
\
Todeyyamāṇava pucchā - niṭṭhitā.\
\
10. Kappamāṇava pucchā\
\
10-1 Majjhe sarasmiṃ3 tiṭṭhataṃ4 (iccāyasmā kappo)\
Oghe jāte mahabbhaye\
Jarāmaccuparetānaṃ\
Dīpaṃ5 pabrūhi mārisa\
Tvaṃ ca me dīpamakkhāhi\
Yathayidaṃ nāparaṃ siyā.\
\
1. Nirāsaṃso -\[PTS.\]\
2. Paññānaṃ vā so -machasaṃ\
3. Parasmiṃ -vī-va\
4. Tiṭṭhanti -va-vi\
5. Disaṃ -va-vi\
\
\[BJT Page 36\] \[\\x 36/\]\
\
10-2 Majjhe \[PTS Page 033\] \[\\q 33/\] sarasmiṃ tiṭṭhitaṃ (kappāti
bhagavā)\
Oghe jāte mahabbhaye\
Jarāmaccuparetānaṃ\
Dīpaṃ pabrūmi kappa te.\
\
10-3 Akiñcanaṃ1 anādānaṃ\
Etaṃ dīpaṃ anāparaṃ\
Nibbānaṃ iti naṃ brūmi\
Jarāmaccuparikkhayaṃ.\
\
10-4 Etadaññāya ye satā\
Diṭṭhadhammābhinibbutā\
Na te māravasānugā\
Na te mārassa paddhagūti.\
\
Kappamāṇava pucchā - niṭṭhitā\
\
11. Jatukaṇṇīmāṇava pucchā\
\
11-1 Sutvāna\'haṃ (vīra) akāmakāmiṃ (iccāyasmā jātukaṇṇī)\
Oghātigaṃ puṭṭhumakāmamāgamaṃ\
Santipadaṃ brūhi sahajanetta\
Yathātacchaṃ bhagavā brūhi metaṃ,\
\
11-2 Bhagavā \[PTS Page 034\] \[\\q 34/\] hi kāme abhibhūyaṃ irīyati\
Ādiccova paṭhaviṃ tejī tejasā\
Parittapaññassa me bhūripañña\
Ācikkha dhammaṃ yamahaṃ vijaññaṃ\
Jātijarāya idha vippahānaṃ.\
\
11-3 Kāmesu \[PTS Page 035\] \[\\q 35/\] vinaya gedhaṃ (jatukaṇṇīti
bhagavā)\
Nekkhammaṃ daṭṭhu khemato\
Uggahitaṃ niratthaṃ vā\
Mā te vijjittha kiñcanaṃ.\
\
1. Ākiñcanaṃ-u-va-vī\
\
\[BJT Page 38\] \[\\x 38/\]\
\
11-4 Yaṃ pubbe taṃ visosehi1\
Pacchā te māhu kiñcanaṃ\
Majjhe2 ce no gahessasi\
Upasanto carissasi.\
\
11-5 Sabbaso nāma rūpasmiṃ\
Vītagedhassa2 brāhmaṇa\
Āsavā\'ssa4 na vijjanti\
Yehi maccuvasaṃ vajeti.\
\
Jatukaṇṇīmāṇava pucchā - niṭṭhitā.\
\
12. Bhadrāvudhamāṇava pucchā\
\
12-1 Okaṃ5 \[PTS Page 036\] \[\\q 36/\] jahaṃ taṇhacchidaṃ anejaṃ
(iccāyasmā\
bhadrāvudho)\
Nandiṃ jahaṃ oghatiṇṇaṃ vimuttaṃ\
Kappaṃ jahaṃ abhiyāce sumedhaṃ\
Sutvā nāgassa apanamissanti6 ito.\
\
12-2 Nānā janā janapadehi saṅgatā7\
Tava vīra8 vākyaṃ abhikaṅkhamānā9\
Tesaṃ tuvaṃ sādhu viyākarohi\
Tathā hi te vidito esa dhammo.\
\
12-3 Ādānataṇhaṃ \[PTS Page 037\] \[\\q 37/\] vinayetha sabbaṃ
(bhadrāvudhāti bhagavā\
Uddhaṃ adho tiriyaṃ cāpi majjhe\
Yaṃ yaṃ hi lokasmiṃ upādiyanti\
Teneva māro anveti jantuṃ.\
\
12-4 Tasmā \[PTS Page 038\] \[\\q 38/\] pajānaṃ na upādiyetha\
Bhikkhu sato kiñcanaṃ sabbaloke\
Ādānasatte iti pekkhamāno\
Pajaṃ imaṃ maccudheyye visattanti.\
\
Bhadrāvudhamāṇava pucchā - niṭṭhitā.\
\
1. Vīsoseti-su\
Vīsodheti-vī-ka\
Vinodeti-va\
2. Macche-va-ka-vi\
3. Vītarovassa-va-ka-vi\
4. Āsavāya-va-ka-vī\
5. Ogha-va-vī-ka\
6. Aghanavissanti-va-vī-ka\
7. Saṃkatā-va-vī-ka\
8. Dhīra-va-vī-ka\
9. Abhisaṃkhamāno-va-vī-ka\
\
\[BJT Page 40\] \[\\x 40/\]\
\
13. Udayamāṇava pucchā\
\
13-1 Jhāyiṃ virajamāsīnaṃ1 (iccāyasmā udayo)\
Katakiccaṃ anāsavaṃ\
Pāraguṃ sabbadhammānaṃ\
Atthi pañhena āgamaṃ\
Aññāvimokkhaṃ pabrūhi\
Avijjāya pabhedanaṃ.\
\
13-2 Pahānaṃ \[PTS Page 039\] \[\\q 39/\] kāma2cchandānaṃ (udayāti
bhagavā)\
Domanassāna vūbhayaṃ\
Thīnassa ca panūdanaṃ\
Kukkuccānaṃ nivāraṇaṃ\
\
13-3 Upekkhā sati saṃsuddhaṃ\
Dhammatakkapurejavaṃ\
Aññāvimokkhaṃ pabrūmi\
Avijjāya pabhedanaṃ.\
\
13-4 Kiṃ su saṃyojano loko (iccāyasmā udayo)\
Kiṃ su tassa vicāraṇaṃ\
Kissassa3 vippahānena\
Nibbānamiti vuccati.\
\
13-5 Nandisaṃyojano \[PTS Page 040\] \[\\q 40/\] loko (udayāti bhagavā)\
Vitakkassa vicāraṇā\
Taṇhāya vippahānena\
Nibbānaṃ iti vuccati.\
\
13-6 Kathaṃ satassa carato (iccāyasmā udayo)\
Viññāṇaṃ uparujjhati\
Bhagavantaṃ puṭṭhumāgamma\
Taṃ suṇoma vaco tava.\
\
13-7 Ajjhattaṃ ca bahiddhā ca\
Vedanaṃ nābhinandato\
Evaṃ satassa carato\
Viññāṇaṃ uparujjhatīti.\
\
Udayamāṇavapucchā - niṭṭhitā\
\
1. Jhāyī vīrajaṃ āsinaṃ-\[PTS\]\
2. Kāmachandānaṃ-su\
3. Kiṃ yassa vippahānena-ma-va vī-ka\
\
\[BJT Page 42\] \[\\x 42/\]\
\
14. Posālamāṇava pucchā\
\
14-1 Yo atītaṃ ādisati (iccāyasmā posālo)\
Anejo chinnasaṃsayo\
Pāraguṃ sabbadhammānaṃ\
Atthi pañhena āgamaṃ.\
\
14-2 Vibhūtarūpasaññissa\
\[PTS Page 041\] \[\\q 41/\] sabbakāyappahāyino\
Ajjhattaṃ ca bahiddhā ca\
Natthi kiñcīti passato\
Ñāṇaṃ sakkānupucchāmi1\
Kathaṃ neyyo tathāvidho.\
\
14-3 Viññāṇaṭṭhitiyo sabbā (posālāti bhagavā)\
Abhijānaṃ tathāgato\
Tiṭṭhantamenaṃ jānāti\
Dhimuttaṃ tapparāyaṇaṃ.\
\
14-4 Ākiñcaññāsambhavaṃ ñatvā2\
Nandi saṃyojanaṃ iti\
Evametaṃ3 abhiññāya\
Tato tattha vipassati\
Etaṃ ñāṇaṃ tathā tassa\
Brāhmaṇassa vusīmato\'ti.\
\
Posālamāṇava pucchā - niṭṭhitā.\
\
Mogharājamāṇava pucchā\
\
15-1 Dvāhaṃ \[PTS Page 042\] \[\\q 42/\] sakkaṃ apucchissaṃ4 (iccāyasmā
mogharājā)\
Na me (vyākāsi) cakkhumā\
Yāva tatiyaṃ ca (devīsi5)\
Vyākarotīti me sutaṃ.\
\
1. Sakkannu- -va-vī-ka\
2. Sambhavaṃ -usu\
3. Evamevaṃ -kesumi.\
4. Apucchiyaṃ -va-vī-ka\
5. Desiva -vī-ka\
\
\[BJT Page 44\] \[\\x 44/\]\
\
15-2 Ayaṃ loko paro loko\
Brahmaloko sadevako\
Diṭṭhinte1 nābhijānāti\
Gotamassa yasassino.\
\
15-3 Evaṃ2 \[PTS Page 043\] \[\\q 43/\] abhikkantadassāviṃ\
Atthi pañhena āgamaṃ\
Kathaṃ lokaṃ avekkhantaṃ\
Maccurājā na passati.\
15-4 Suññato lokaṃ avekkhassu\
Mogharāja sadā sato\
Attānudiṭṭhiṃ ūhacca\
Evaṃ maccutaro siyā\
Evaṃ lokaṃ avekkhantaṃ\
Maccurājā na passatīti.\
\
Mogharājamāṇava pucchā - niṭṭhitā\
\
16. Piṅgiyamāṇava pucchā\
\
16-1 Jīṇṇo\'hamasmi \[PTS Page 044\] \[\\q 44/\] abalo vītavaṇṇo
(iccāyasmā piṅgiyo)\
Nettā na suddhā savaṇaṃ na phāsu\
Māhaṃ nassaṃ momuho antarā\'va\
Ācikkha dhammaṃ yamahaṃ vijaññaṃ\
Jātijarāya idha vippahānaṃ.\
\
16-2 Disvāna rūpesu vihaññamāne (piṅgiyāti bhagavā)\
Ruppanti rūpesu janā pamattā\
Tasmā tuvaṃ piṅgiya appamatto\
Jahassu rūpaṃ apunabbhavāya.\
\
1. Diṭṭhante-katthaci.\
2. Etaṃ-su.\
\
\[BJT Page 46\] \[\\x 46/\]\
\
16-3 Disā \[PTS Page 045\] \[\\q 45/\] catasso vidisā catasso (iccāyasmā
piṅgiyo)\
Uddhaṃ adho dasadisā imāyo\
Na tuyhaṃ adiṭṭhaṃ asutaṃ amutaṃ\
Atho aviññātaṃ kiñci natthi loke\
Ācikkha dhammaṃ yamahaṃ vijaññaṃ\
Jātijarāya idha vippahānaṃ.\
\
16-4 Taṇhādhipanne manuje pekkhamāno (piṅgiyāti bhagavā)\
Santāpajāte jarasā parete\
Tasmā tuvaṃ piṅgiya appamatto\
Jahassu taṇhaṃ apunabbhavāyāti.\
\
Piṅgiyamāṇava pucchā - niṭṭhitā\
\
Idamavoca bhagavā magadhesu viharanto pāsāṇake cetiye
parivārakasoḷasānaṃ1\
brāhmaṇānaṃ ajjhaṭṭho puṭṭho puṭṭho pañhaṃ2 vyākāsi, ekamekassa \[PTS
Page 046\] \[\\q\
46/\] cepi pañhassa atthamaññāya dhammamaññāya dhammānudhammaṃ
paṭipajjeyya\
gaccheyyeva jarāmaraṇassa pāraṃ. Pāraṃ gamanīyā ime dhammā ti tasmā
imassa\
dhammapariyāyassa pārāyanaṃtveva adhivacanaṃ.\
1. Ajito tissa metteyyo - puṇṇako atha mettagu\
Dhotako \[PTS Page 047\] \[\\q 47/\] upasīvo ca - nando ca atha hemako\
\
2. Todeyyakappā dubhayo - jatukaṇṇī ca paṇḍito\
Bhadrāvudho udayo ca - posālo cāpi brāhmaṇo\
Mogharājā ca medhāvī - piṅgiyo ca mahāisī\
\
3. Ete buddhaṃ upāgañchuṃ3 - sampannacaraṇaṃ isiṃ\
Pucchantā4 nipuṇo pañhe - buddhaseṭṭhaṃ upāgamuṃ.\
\
4. Tesaṃ buddho vyākāsi - pañhe puṭṭho yathātathaṃ\
Pañhānaṃ veyyākaraṇena - tosesi brāhmaṇe munī.\
\
1. Parivāraka soḷasannaṃ-\[P. T. S.\]\
2. Pañhe-sī.\
3. Upagacchuṃ-va, vī, ka.\
4. Pucchaṃ dāni pure pañhe-va, vī, ka.\
\
\[BJT Page 48\] \[\\x 48/\]\
\
5. Te1 tositā \[PTS Page 048\] \[\\q 48/\] cakkhumatā -
buddhenādiccabandhunā\
Brahmacariyamacariṃsu - varapaññassa santike.\
\
6. Ekamekassa pañhassa - yathā buddhena desitaṃ\
Tathā yo paṭipajjeyya - gacche pāraṃ apārato2\
\
7. Apārā pāraṃ gaccheyya - bhāvento maggamuttamaṃ\
Maggo so pāraṃ gamanāya - tasmā pārāyanaṃ iti.\
\
8. Pārāyanamanugāyissaṃ \[PTS Page 049\] \[\\q 49/\] (iccāyasmā
piṅgiyo)\
Yathā addakkhi tathā akkhāsi\
Vimalo bhūri medhaso\
Nikkāmo nibbano nāgo3\
Kissa hetu musā bhaṇe.\
\
9. Pahīnamalamohassa\
Mānamakkhappahāyino\
Handāhaṃ kittayissāmi\
Giraṃ vaṇṇupasaṃhitaṃ.\
\
10. Tamonudo \[PTS Page 050\] \[\\q 50/\] buddho samantacakkhu\
Lokantagū sabbabhavātivatto\
Anāsavo sabbadukkhappahīno\
Saccavhayo brahme upāsito me.\
\
11. Dvijo yathā kubbanakaṃ pahāya\
Bahupphalaṃ kānanamāvaseyya\
Evaṃ pahaṃ appadasse pahāya\
Mahodadhiṃ haṃsarivajjhapatto.\
\
12. Ye \[PTS Page 051\] \[\\q 51/\] me pubbe viyākaṃsu4\
Huraṃ gotama sāsanā\
Iccāsīti bhavissati\
Sabbaṃ taṃ itihītihaṃ\
Sabbaṃ taṃ takkavaḍḍhanaṃ.\
\
1. Tatomanā cakkhumatā-va, vī, ka.\
2. Apāgato-va, vī, ka.\
3. Nātho-u, su.\
4. Vyākaṃsu-sī.\
\
\[BJT Page 50\] \[\\x 50/\]\
\
13. Eko \[PTS Page 051\] \[\\q 51/\] tamanudāsīno\
Jutimā1 so pabhaṅkaro\
Gotamo bhūripaññāṇo\
Gotamo bhūrimedhaso.\
\
14. Yo \[PTS Page 052\] \[\\q 52/\] me dhammamadesesi\
Sandiṭṭhikamakālikaṃ\
Taṇhakkhayamanītikaṃ\
Yassa natthi upamā kvaci.\
\
15. Kinnu tamhā vippavassi2\
Muhuttampi piṅgiya\
Gotamā bhūripaññāṇā\
Gotamā bhūrimedhasā.\
\
16. Yo te dhammamadesesi\
Sandiṭṭhikamakālikaṃ\
Taṇhakkhayamanītikaṃ\
Yassa natthi upamā kvaci.\
\
17. Nāhaṃ tamhā vippavasāmi\
Muhuttampi brāhmaṇa\
Gotamā bhūripaññāṇā\
Gotamā bhūrimedhasā.\
\
18. Yo me dhammamadesesi\
Sandiṭṭhikamakālikaṃ\
Taṇhakkhayamanītikaṃ\
Yassa natthi upamā kvaci.\
\
19. Passāmi \[PTS Page 053\] \[\\q 53/\] naṃ manasā cakkhunā va\
Rattiṃ divaṃ brāhmaṇa appamatto\
Namassamāno \'vivasemi rattiṃ\
Teneva maññāmi avippavāsaṃ.\
\
1. Jātimā si-\
2. Vīppavasāsi-va, vī, ka\
\
\[BJT Page 52\] \[\\x 52/\]\
\
20. Saddhā ca pītī ca mano satī ca\
Nāpenti me gotamasāsanamhā\
Yaṃ yaṃ disaṃ vajati bhūripañño\
Sa tena teneva nato\'hamasmi.\
\
21. Jiṇṇassa \[PTS Page 054\] \[\\q 54/\] me dubbalathāmakassa\
Teneva kāyo na paleti tattha\
Saṃkappayattāya\* vajāmi niccaṃ.\
Manohi me brāhmaṇa tena yutto.\
\
22. Paṅke sayāno pariphandamāno\
Dīpā dīpaṃ uppalaviṃ1\
Athaddasāsiṃ sambuddhaṃ\
Oghatiṇṇamanāsavaṃ.\
\
23. Yathā ahu vakkali muttasaddho\
Bhadrāvudho āḷavi gotamo ca\
Evameva tvampi pamuñcassu saddhaṃ\
Gamissasi tvaṃ piṅgiya maccudheyyassa2 pāraṃ.\
\
24. Esa \[PTS Page 055\] \[\\q 55/\] bhīyo pasīdāmi\
Sutvāna munino vaco\
Vivattacchaddo3 sambuddho\
Akhilo paṭibhānavā.\
\
25. Adhideve abhiññāya\
Sabbaṃ vedi parovaraṃ4\
Pañhānantakaro satthā\
Kaṅkhīnaṃ paṭijānataṃ.\
\
26. Asaṃhīraṃ \[PTS Page 056\] \[\\q 56/\] asaṃkuppaṃ\
Yassa natthi upamā kvaci\
Addhā gamissāmi na mettha kaṅkhā\
Evaṃ maṃ dhārehi adhimuttacittanti.\
\
Piṅgiyasuttantaṃ soḷasi\
\
Pārāyanavaggo niṭṭhito\
\
\* Saṃkappayantāya-machasaṃ\
1. Upallavīṃ-machasaṃ, \[PTS.\]\
Upallaviṃ-va, vī, ka,\
2. Maccudheyyapāraṃ-u, \[PTS.\]\
Maccudheyye pāraṃ-su\
3. Vivaṭacchado-va, vī, \[PTS.\]\
Vivaṭṭacchado-machasaṃ\
4. Paro paraṃ-machasaṃ, \[PTS.\]\
\
\[BJT Page 54\] \[\\x 54/\]\
\
1. Ajita sutta niddeso\
\
1-1\
\
Kenassu nivuto loko (iccāyasmā ajito)\
Kenassu nappakāsati\
Kissābhilepanaṃ brūsi\
Kiṃ su tassa mahabbhayaṃ.\
\
\
Kenassu nivuto lokoti: nirayaloko tiracchānaloko pettivisayaloko1
manussaloko devaloko\
khandhaloko dhātuloko āyatanaloko ayaṃ loko paro loko brahmaloko
devaloko ayaṃ vuccati\
loko, ayaṃ loko kena āvuto nivuto ovuto2 pihito paṭicchanno
paṭikujjitoti \'kenassu nivuto\
loko\'.\
\
Iccāyasmā ajitoti: iccāti: padasandhi padasaṃsaggo padapāripūri
akkharasamavāyo3\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Ajitoti: tassa
brāhmaṇassa nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ niruttibyañjanaṃ
abhilāpoti\
\'iccāyasmā ajito\'.\
\
Kenassu nappakāsatīti: kena loko nappakāsati na bhāsati na tapati na
virocati na ñāyati na\
paññāyatīti \'kenassu nappakāsatīti\'. Kissābhilepanaṃ brūsīti: kiṃ
lokassa lepanaṃ lagganaṃ\
bandhanaṃ upakkileso. Kena loko litto saṃlitto upalitto kiliṭṭho
saṃkiliṭṭho makkhito\
saṃghaṭṭho laggo laggito paḷibuddho. Brūsi: ācikkhasi desesi paññapesi
paṭṭhapesi vivarasi\
vibhajasi uttānīkarosi pakāsesīti \'kissābhilepanaṃ brūsi\'.\
\
Kiṃsu tassa mahabbhayanti: kiṃ lokassa bhayaṃ mahabbhayaṃ pīḷanaṃ
ghaṭṭanaṃ\
upaddavo upasaggoti. \'Kiṃsu tassa mahabbhayaṃ\'.\
\
Tenāha so brāhmaṇo-\
\
Kenassu nivuto loko\
Kenassu nappakāsati\
Kissābhilepanaṃ brūsi\
Kiṃsu tassa mahabbhayanti.\
\
1. Pittivīsayaloko-syā\
2. Ophuṭo-va, ka, syā\
3. Akkharasamuccayo-pa\
\
\[BJT Page 56\] \[\\x 56/\]\
\
1-2\
\
Avijjāya nivuto loko (ajitāti bhagavā)\
Vivicchā1 pamādā nappakāsati\
Jappābhilepanaṃ brūmi\
Dukkhamassa mahabbhayaṃ.\
\
Avijjāya nivuto lokoti: avijjāti: dukkhe aññāṇaṃ dukkhasamudaye aññāṇaṃ
dukkhanirodhe\
aññāṇaṃ dukkhanirodhagāminiyā-paṭipadāya aññāṇaṃ pubbante aññāṇaṃ
aparante\
aññāṇaṃ pubbantāparante aññāṇaṃ idappaccayatāpaṭiccasamuppannesu
dhammesu\
aññāṇaṃ yaṃ evarūpaṃ aññāṇaṃ adassanaṃ anabhisamayo ananubodho
asambodho\
appaṭivedho asaṅgāhanā apariyogāhanā asamapekkhanā apaccavekkhanā\
apaccakkhakammaṃ dummejjhaṃ bālyaṃ asampajaññaṃ moho pamoho sampamoho
avijjā\
avijjogho avijjāyogo avijjānusayo avijjāpariyuṭṭhānaṃ avijjālaṅgī moho
akusalamūlaṃ, ayaṃ\
vuccati avijjā.\
\
Lokoti: nirayaloko tiracchānaloko pettivisayaloko manussaloko devaloko
khandhaloko\
dhātuloko āyatanaloko, ayaṃ loko paroloko brahmaloko devaloko, ayaṃ
vuccati \'loko\'. Ayaṃ\
loko imāya avijjāya āvuto nivuto ovuto pihito paṭicchanno
paṭikujjito\'ti \'avijjāya nivuto\
loko\'. Ajitāti: bhagavā taṃ brāhmaṇaṃ nāmena ālapati.\
\
Bhagavāti: gāravādhivacanaṃ, apica bhaggarāgoti bhagavā, bhaggadosoti
bhagavā,\
bhaggamohoti bhagavā, bhaggamānoti bhagavā, bhaddadiṭṭhīti bhagavā,
bhaggakaṇṭhakoti\
bhagavā, bhaggakilesoti bhagavā, bhaji vibhaji pavibhaji dhammaratananti
bhagavā,\
bhavānaṃ antakaroti bhagavā, bhāvitakāyo bhāvitasīlo bhāvitacitto
bhāvitapaññoti bhagavā.\
Bhajī vā bhagavā araññe vanapatthāni2 pantāni senāsanāni appasaddāni
appanigghosāni\
vijanavātāni manussarāhaseyyākāni paṭisallānasāruppānīti bhagavā, bhāgī
vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā,
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā,\
1. Vevīcchā-pa\
2. Araññavanapatthāni-machasaṃ\
\
\[BJT Page 58\] \[\\x 58/\]\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
āruppasamāpattīnanti bhagavā1 bhāgī, vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbasamāpattīnanti bhagavā, bhāgī vā
bhagavā dasannaṃ\
saññābhāvanānaṃ dasannaṃ kasiṇasamāpattīnaṃ ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā, bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā, bhagavāti netaṃ nāmaṃ
mātarā kataṃ\
na pitarā kataṃ na bhātarā kataṃ na bhaginiyā kataṃ na mittāmaccehi
kataṃ na ñātisālohitehi\
kataṃ na samaṇabrāhmaṇehi kataṃ na devatāhi kataṃ vimokkhantikamenaṃ
buddhānaṃ\
bhagavantānaṃ bodhiyā mūle saha sabbaññutañāṇassa paṭilābhā sacchikā
paññatti yadidaṃ\
bhagavāti.\
\
Vivicchā pamādā nappakāsatīti: vivicchā vuccati pañca macchariyāni
āvāsamacchariyaṃ\
kulamacchariyaṃ lābhamacchariyaṃ vaṇṇamacchariyaṃ dhammamacchariyaṃ yaṃ
evarūpaṃ\
maccheraṃ maccharāyanā maccharāyitattaṃ vevicchaṃ kadariyaṃ
kaṭukañcukatā aggahitattaṃ\
cittassa idaṃ vuccati macchariyaṃ. Api ca khandhamacchariyampi
macchariyaṃ.\
Dhātumacchariyampi macchariyaṃ. Āyatanamacchariyampi macchariyaṃ. Gāho
vuccati\
macchariyaṃ.\
\
Pamādo vattabbo: kāyaduccarite vā vacīduccarite vā manoduccarite vā
pañcasu vā\
kāmaguṇesu2 cittassa vossaggo vossaggānuppadānaṃ kusalānaṃ vā dhammānaṃ
bhāvanāya\
asakkaccakiriyatā asātaccakiriyatā (anavaṭṭhitakiriyatā) olīnavuttitā
nikkhittachandatā\
nikkhittadhuratā anāsevanā abhāvanā abahulīkammaṃ anadhiṭṭhānaṃ
ananuyogo pamādo,\
yo evarūpo pamādo pamajjanā pamajjitattaṃ ayaṃ vuccati pamādo.\
\
1. Arupasamāpattīnaṃ-machasaṃ\
2. Pañcakāmaguṇesuvā-vi, ka\
\
\[BJT Page 60\] \[\\x 60/\]\
\
Vivicchā pamādā nappakāsatīti: iminā ca macchariyena iminā ca pamādena
loko\
nappakāsati na bhāsati na tapati na virocati na ñāyati na paññāyatīti
\'\'vivicchā pamādā\
nappakāsati\'\'.\
\
Jappābhilepanaṃ brūmīti: jappā vuccati taṇhā yo rāgo sārāgo anunayo
anurodho1 nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjananī sibbanī jālinī saritā visattikā suttaṃ visaṭā2 āyūhanī
dutiyā paṇidhi\
bhavanetti vanaṃ vanatho santhavo sineho apekkho paṭibandhu āsā āsiṃsanā
āsiṃsitattaṃ\
rūpāsā saddāsā gandhāsā rasāsā phoṭṭhabbāsā lābhāsā dhanāsā puttāsā
jīvitāsā jappā\
pajappā abhijappā jappanā jappitattaṃ loluppaṃ loluppāyanā loluppāyi
tattaṃ pucchañcikatā3\
sādukamyatā4 adhammarāgo visamalobho nikanti nikāmanā patthanā pihanā
samapatthanā\
kāmataṇhā bhavataṇhā vibhavataṇhā rūpataṇhā arūpataṇhā nirodhataṇhā
rūpataṇhā\
saddataṇhā gandhataṇhā rasataṇhā phoṭṭhabbataṇhā dhammataṇhā ogho yogo
gantho\
upādānaṃ āvaraṇaṃ nīvaraṇaṃ chadanaṃ bandhanaṃ upakkileso anusayo
pariyuṭṭhānaṃ\
latā vevicchaṃ dukkhamūlaṃ dukkhanidānaṃ dukkhappabhavo mārapāso
mārabalisaṃ\
mārāmisaṃ māravisayo māranivāso māragocaro mārabandhanaṃ taṇhānadī
taṇhājālaṃ\
taṇhāgaddulā taṇhāsamuddo abhijjhā lobho akusalamūlaṃ ayaṃ vuccati
jappā, lokassa\
lepanaṃ lagganaṃ bandhanaṃ upakkileso imāya jappāya loko litto saṃlitto
upalitto kiliṭṭho\
saṃkiliṭṭho makkhito5 saṃsaṭṭho laggo laggito6 palibuddhoti brūmi
ācikkhāmi desemi\
paññapemi paṭṭhapemi vivarāmi vibhajāmi uttānīkaromi pakāsemīti
\'jappābhilepanaṃ\
brūmi. \'\
\
1. Anubodho-va, ka\
2. Vīsatā-sa\
3. Pucchañcakatā-sa\
4. Sādhukamyatā-machasaṃ\
5. Makkhitto-machasaṃ\
6. Lagito-pa\
\
\[BJT Page 62\] \[\\x 62/\]\
\
Dukkhamassa mahabbhayanti: dukkhanti jātidukkhaṃ jarādukkhaṃ
vyādhidukkhaṃ\
maraṇadukkhaṃ sokaparidevadukkhaṃ domanassupāyāsadukkhaṃ nerayikaṃ
dukkhaṃ\
tiracchānayonikaṃ dukkhaṃ1 pettivisayikaṃ dukkhaṃ mānusakaṃ dukkhaṃ\
gabbhokkantimūlakaṃ dukkhaṃ gabbhaṭṭhitimūlakaṃ dukkhaṃ
gabbhavuṭṭhānamūlakaṃ2\
dukkhaṃ jātassa upanibandhakaṃ dukkhaṃ jātassa parādheyyakaṃ dukkhaṃ\
attūpakkamadukkhaṃ parūpakkamadukkhaṃ saṅkhāradukkhaṃ viparināmadukkhaṃ\
cakkhurogo sotarogo ghānarogo jivhārogo kāyarogo sīsarogo kaṇṇarogo
mukharogo\
dantarogo kāso sāso pināso ḍaho jaro kucchirogo mucchā pakkhandikā3 sūlā
visūcikā\
kuṭṭhaṃ gaṇḍo kilāso soso apamāro daddu kaṇḍu kacchu rakhasā vitacchikā
lohitapittaṃ4\
madhumeho aṃsā piḷakā bhagandalā pittasamuṭṭhānā ābādhā semhasamuṭṭhānā
ābādhā\
vātasamuṭṭhānā ābādhā sannipātikā ābādhā utuparināmajā ābādhā
visamaparihārajā ābādhā\
opakkamikā ābādhā kammavipākajā ābādhā sītaṃ uṇhaṃ jighacchā pipāsā
uccāro passāvo\
ḍaṃsamakasavātātapasiriṃsapasamphassaṃ dukkhaṃ mātumaraṇaṃ dukkhaṃ5
pitumaraṇaṃ\
dukkhaṃ bhātumaraṇaṃ dukkhaṃ bhaginīmaraṇaṃ dukkhaṃ puttamaraṇaṃ
dukkhaṃ\
dhītumaraṇaṃ dukkhaṃ ñātivyasanaṃ dukkhaṃ bhogavyasanaṃ dukkhaṃ
sīlavyasanaṃ\
dukkhaṃ diṭṭhivyasanaṃ dukkhaṃ yesaṃ dhammānaṃ ādito samudāgamanaṃ
paññāyati\
atthaṃgamato nirodho paññāyati kammasannissito vipāko vipākasannissitaṃ
kammaṃ\
nāmasannissitaṃ rūpaṃ rūpasannissitaṃ nāmaṃ jātiyā anugataṃ jarāya
anusaṭaṃ6 byādhinā\
abhibhūtaṃ maraṇena abbhāhataṃ dukkhe patiṭṭhitaṃ atāṇaṃ aleṇaṃ
asaraṇaṃ\
asaraṇībhūtaṃ, idaṃ vuccati dukkhaṃ. Idaṃ dukkhaṃ lokassa bhayaṃ
mahabbhayaṃ pīḷanaṃ\
ghaṭanaṃ upaddavo upasaggoti \'\'dukkhamassa mahabbhayaṃ\'\'\
\
Tenāha bhagavā:\
\
Avijjā nivuto loko (ajitāti bhagavā)\
Vivicchā pamādā nappakāsati\
Jappābhilepanaṃ brūmi\
Dukkhamassa mahabbhayanti.\
\
1-3\
\
Savanti sabbadhi sotā (iccāyasmā ajito)\
Sotānaṃ kiṃ nivāraṇaṃ\
Sotānaṃ saṃvaraṃ brūhi\
Kena sotā pithiyare.\
\
1. Tiracchānayoni dukkhaṃ-pa\
2. Gabbhā uṭṭhānamūlakaṃ-va, ka\
3. Pakkhantikā-va, ka\
4. Lohitaṃ pittaṃ-machasaṃ\
5. Mātumaraṇa dukkhaṃ-machasaṃ\
6. Anusaṭṭhaṃ-machasaṃ\
\
\[BJT Page 64\] \[\\x 64/\]\
\
Savanti sabbadhi sotāti: sotāti taṇhā soto diṭṭhi soto kilesasoto
duccaritasoto avijjāsoto.\
Sabbadhīti sabbesu āyatanesu. Savantīti savanti āsavanti sandanti
pavattanti cakkhuno rūpe\
savanti āsavanti sandanti pavattanti sotato sadde savanti āsavanti
sandanti pavattanti\
ghānato gandhe savanti āsavanti sandanti pavattanti jivhāto rase savanti
āsavanti sandanti\
pavattanti kāyato (phoṭṭhabbe) savanti āsavanti sandanti pavattanti
manato dhamme\
savanti āsavanti sandanti pavattanti, cakkhuto rūpataṇhā savanti
āsavanti sandanti\
pavattanti\' sotato saddataṇhā savanti āsavanti sandanti pavattanti
ghānato gandhataṇhā\
savanti āsavanti sandanti pavattanti jivhāto rasataṇhā savanti āsavanti
sandanti pavattanti\
kāyato phoṭṭhabbataṇhā savanti āsavanti sandanti pavattanti manato
dhammataṇhā savanti\
āsavanti sandanti pavattantīti \'\'savanti sabbadhi sotā\'\'.\
\
Iccāyasmā ajitoti: iccāti: padasandhi padasaṃsaggo padapāripūri
akkharasamavāyo\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Ajitoti: tassa
brāhmaṇassa nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ niruttibyañjanaṃ
abhilāpoti\
\'iccāyasmā ajito\'.\
\
Sotānaṃ kiṃ nivāraṇanti- sotānaṃ kiṃ āvaraṇaṃ nīvaraṇaṃ saṃvaraṇaṃ
rakkhaṇaṃ\
gopananti \'\'sotānaṃ kiṃ nivāraṇaṃ\'\'\
\
Sotānaṃ saṃvaraṃ brūhīti sotānaṃ āvaraṇaṃ nīvaraṇaṃ saṃvaraṇaṃ rakkhaṇaṃ
gopanaṃ\
brūhi ācikkha desehi paññapehi paṭṭhapehi vivarāhi vibhajāhi
uttānīkarohi pakāsehīti\
\'\'sotānaṃ saṃvaraṃ brūhi. \'\' Kena sotā pithiyareti kena sotā
pithīyanti pacchijjanti na savanti\
na āsavanti na sandanti nappavattantīti \'\'kena sotā pithiyare. \'\'\
\
Tenāha so brāhmaṇo:\
\
Savanti sabbadhi sotā (iccāyasmā ajito)\
Sotānaṃ kiṃ nivāraṇaṃ\
Sotānaṃ saṃvaraṃ brūhi\
Kena sotā pithīyareti.\
\
\[BJT Page 66\] \[\\x 66/\]\
\
1-4\
\
Yāni sotāni lokasmiṃ (ajitāti bhagavā)\
Sati tesaṃ nivāraṇaṃ\
Sotānaṃ saṃvaraṃ brūmi\
Paññāyete pithīyare.\
\
Yāni sotāni lokasminti: yāni etāni sotāni mayā kittitāni pakittitāni
ācikkhitāni desitāni\
paññāpitāni paṭṭhapitāni vivaritāni vibhajitāni uttānīkatāni pakāsitāni,
seyyathīdaṃ: taṇhā\
soto diṭṭhisoto kilesasoto duccaritasoto avijjāsoto, lokasminti -
apāyaloke manussaloke\
devaloke khandhaloke dhātuloke āyatanaloketi \'\'yāni sotāni
lokasmiṃ\'\'. Ajitāti bhagavā: taṃ\
brāhmaṇaṃ nāmena ālapati.\
\
Sati tesaṃ nivāraṇanti: satī ti yā sati anussati patissati sati
saraṇatā1 dhāraṇatā apilāpanatā\
asammussanatā2 sati satindriyaṃ satibalaṃ sammāsati (satisambojjhaṅgo)
ekāyano maggo,\
ayaṃ vuccati sati. Nivāraṇanti āvaraṇaṃ nīvaraṇaṃ saṃvaraṇaṃ rakkhaṇaṃ
gopananti \'\'sati\
tesaṃ nivāraṇaṃ\'\'.\
\
Sotānaṃ saṃvaraṃ brūmīti: sotānaṃ āvaraṇaṃ nīvaraṇaṃ saṃvaraṇaṃ
rakkhaṇaṃ gopanaṃ,\
brūmi ācikkhāmi desehi paññāpehi paṭṭhapehi vivarāhi vibhajāhi
uttānīkaromi pakāsemīti\
\'\'sotānaṃ saṃvaraṃ brūmi\'\'\
\
Paññāyete pithiyareti: \'\'paññā\'\'ti yā paññā pajānanā amoho
dhammavicayo sallakkhaṇā\
upalakkhaṇā paccupalakkhaṇā paṇḍiccaṃ kosallaṃ nepuññaṃ vebhavyā cintā
uparikkhā\
bhūrī medhā pariṇāyikā vipassanā sampajaññaṃ patodo paññā paññindriyaṃ
paññābalaṃ\
paññāsatthaṃ paññāpāsādo paññāāloko paññāobhāso paññāpajjoto
paññāratanaṃ amoho\
dhammavicayo sammādiṭṭhi. Paññāyete. 9\
Pithiyareti: paññāya ete sotā pithīyanti pacchijjanti na savanti na
āsavanti na sandanti\
nappavattanti.\
\
. 3\'\'Sabbe saṃkhārā aniccā\'\'ti jānato passato paññāya ete sotā3
pithiyanti pacchijjanti na\
savanti na āsavanti na sandanti nappavattanti. \'\'Sabbe saṅkhārā
dukkhā\'\'ti jānato passato\
paññāyete sotā pithiyanti pacchijjanti na savanti na āsavanti na
sandanti nappavattanti.\
\'\'Sabbe saṅkhārā anattā\'\'ti jānato passato paññāyete sotā pithiyanti
pacchijjanti na savanti na\
āsavanti na sandanti nappavattanti.\
1. Paṭissati saraṇatā-machasaṃ\
2. Asammuyhanatā-va, -ka\
3. Ete sotāni-machasaṃ\
\
\[BJT Page 68\] \[\\x 68/\]\
\
\'\'Avijjāpaccayā saṅkhārā\'\'ti jānato passato paññāyete sotā
pithiyanti pacchijjanti na savanti na\
āsavanti na sandanti nappavattanti. \'\'Saṅkhārapaccayā viññāṇa\'\'nti
jānato passato paññāyete\
sotā pithiyanti pacchijjanti na savanti na āsavanti na sandanti
nappavattanti.\
Viññāṇapaccayā nāmarūpanti jānato passato paññāyete sotā pithiyanti
pacchijjanti na savanti\
na āsavanti na sandanti nappavattanti. Nāmarūpapaccayā salāyatananti
jānato passato\
paññāyete sotā pithiyanti pacchijjanti na savanti na āsavanti na
sandanti nappavattanti.\
Salāyatanapaccayā phasso\'ti jānato passato paññāyete sotā pithiyanti
pacchijjanti na savanti\
na āsavanti na sandanti nappavattanti. Phassapaccayā vedanā\'ti jānato
passato paññāyete\
sotā pithiyanti pacchijjanti na savanti na āsavanti na sandanti
nappavattanti. Vedanāpaccayā\
taṇhā\'ti jānato passato paññāyete sotā pithiyanti pacchijjanti na
savanti na āsavanti na\
sandanti nappavattanti. Taṇhāpaccayā upādānanti jānato passato paññāyete
sotā pithiyanti\
pacchijjanti na savanti na āsavanti na sandanti nappavattanti.
Upādānapaccayā bhavo\'ti\
jānato passato paññāyete sotā pithiyanti pacchijjanti na savanti na
āsavanti na sandanti\
nappavattanti. Bhavapaccayā jātī\'ti jānato passato paññāyete sotā
pithiyanti pacchijjanti na\
savanti na āsavanti na sandanti nappavattanti. Jātipaccayā jarāmaraṇanti
jānato passato\
paññāyete sotā pithiyanti pacchijjanti na savanti na āsavanti na
sandanti nappavattanti.\
Avijjānirodhā saṅkhāranirodho\'ti jānato passato paññāyete sotā
pithiyanti pacchijjanti na\
savanti na āsavanti na sandanti nappavattanti. Saṅkhāranirodhā
viññāṇanirodho\'ti jānato\
passato paññāyete sotā pithiyanti pacchijjanti na savanti na āsavanti na
sandanti\
nappavattanti. Viññāṇanirodhā nāmarūpanirodho\'ti jānato passato
paññāyete sotā pithiyanti\
pacchijjanti na savanti na āsavanti na sandanti nappavattanti.
Nāmarūpanirodhā\
salāyatananirodho\'ti jānato passato paññāyete sotā pithiyanti
pacchijjanti na savanti na\
āsavanti na sandanti nappavattanti. Salāyatananirodhā phassanirodho\'ti
jānato passato\
paññāyete sotā pithiyanti pacchijjanti na savanti na āsavanti na
sandanti nappavattanti.\
Phassanirodhā vedanānirodho\'ti jānato passato paññāyete sotā pithiyanti
pacchijjanti na\
savanti na āsavanti na sandanti nappavattanti. Vedanānirodhā
taṇhānirodho\'ti jānato\
passato paññāyete sotā pithiyanti pacchijjanti na savanti na āsavanti na
sandanti\
nappavattanti. Taṇhānirodhā upādānanirodho\'ti jānato passato paññāyete
sotā pithiyanti\
pacchijjanti na savanti na āsavanti na sandanti nappavattanti.
Upādānanirodhā\
bhavanirodho\'ti jānato passato paññāyete sotā pithiyanti pacchijjanti
na savanti na āsavanti\
na sandanti nappavattanti. Bhavanirodhā jātinirodho\'ti jānato passato
paññāyete sotā\
pithiyanti pacchijjanti na savanti na āsavanti na sandanti
nappavattanti. Jātinirodhā\
jarāmaraṇanirodho\'ti jānato passato paññāyete sotā pithiyanti
pacchijjanti na savanti na\
āsavanti na sandanti nappavattanti.\
Idaṃ dukkhanti jānato passato paññāyete sotā pithiyanti pacchijjanti na
savanti na āsavanti\
na sandanti nappavattanti. Ayaṃ dukkhasamudayoti jānato passato
paññāyete sotā\
pithiyanti pacchijjanti na savanti na āsavanti na sandanti
nappavattanti. Ayaṃ\
dukkhanirodhoti jānato passato paññāyete sotā pithiyanti pacchijjanti na
savanti na āsavanti\
na sandanti nappavattanti. Ayaṃ dukkhanirodhagāminīpaṭipadāti jānato
passato paññāyete\
sotā pithiyanti pacchijjanti na savanti na āsavanti na sandanti
nappavattanti.\
Ime1 āsavā\'ti jānato passato paññāyete sotā pithiyanti pacchijjanti na
savanti na āsavanti na\
sandanti nappavattanti. Ayaṃ āsavanirodhoti jānato passato paññāyete
sotā pithiyanti\
pacchijjanti na savanti na āsavanti na sandanti nappavattanti. Ayaṃ\
āsavanirodhagāminīpaṭipadā\'ti jānato passato paññāyete sotā pithiyanti
pacchijjanti na\
savanti na āsavanti na sandanti nappavattanti.\
Ime dhammā abhiññeyyāti jānato passato paññāyete sotā pithiyanti
pacchijjanti na savanti\
na āsavanti na sandanti nappavattanti.\
Ime dhammā pariññeyyāti jānato passato paññāyete sotā pithiyanti
pacchijjanti na savanti na\
āsavanti na sandanti nappavattanti. Ime dhammā pahātabbāti jānato
passato paññāyete sotā\
pithiyanti pacchijjanti na savanti na āsavanti na sandanti
nappavattanti. Ime dhammā\
bhāvetabbāti jānato passato paññāyete sotā pithiyanti pacchijjanti na
savanti na āsavanti na\
sandanti nappavattanti. Ime dhammā sacchikātabbāti jānato passato
paññāyete sotā\
pithiyanti pacchijjanti na savanti na āsavanti na sandanti
nappavattanti.\
1. Ime dhammā-machasaṃ\
\
\[BJT Page 70\] \[\\x 70/\]\
\
Channaṃ phassāyatanānaṃ samudayañca atthaṅgamañca assādañca ādīnavañca\
nissaraṇañca jānato passato paññāyete sotā pithiyanti pacchijjanti na
savanti na āsavanti na\
sandanti nappavattanti.\
\
Pañcannaṃ upādānakkhandhānaṃ samudayañca atthaṅgamañca assādañca
ādīnavañca\
nissaraṇañca jānato passato paññāyete sotā pithiyanti pacchijjanti na
savanti na āsavanti na\
sandanti nappavattanti.\
\
Catunnaṃ mahābhūtānaṃ samudayañca atthaṅgamañca assādañca ādīnavañca
nissaraṇañca\
jānato passato paññāyete sotā pithiyanti pacchijjanti na savanti na
āsavanti na sandanti\
nappavattanti.\
\
Yaṃ kiñci samudayadhammaṃ taṃ nirodhadhammanti jānato passato paññāyete
sotā\
pithiyanti pacchijjanti na savanti na āsavanti na sandanti
nappavattantīti. \'\'Paññāyete\
pithiyare\'\'\
\
Tenāha bhagavā:\
\
\'\'Yāni sotāni lokasmiṃ (ajitāti bhagavā)\
Sati tesaṃ nivāraṇaṃ\
Sotānaṃ saṃvaraṃ brūmi\
Paññāyete pithīyare\'\'ti.\
\
1-5\
\
Paññā ceva satī cāpi (iccāyasmā ajito).\
Nāmarūpañca mārisa\
Etaṃ me puṭṭho pabrūhi\
Katthetaṃ uparujjhati.\
\
Paññā ceva satī cāpīti: paññā\'ti yā paññā pajānanā vicayo pavicayo
dhammavicayo\
sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ
vebhavyā cintā\
uparikkhā bhūrī medhā pariṇāyikā vipassanā sampajaññaṃ patodo1 paññā
paññindriyaṃ\
paññābalaṃ paññāsatthaṃ paññāpāsādo paññāāloko paññāobhāso paññāpajjoto
paññāratanaṃ\
amoho dhammavicayo sammādiṭṭhi.\
Satī ti yā sati anussati patissati sati saraṇatā dhāraṇatā apilāpanatā
asammussanatā2 sati\
satindriyaṃ satibalaṃ sammāsati satisambojjhaṅgo ekāyano maggo, ayaṃ
vuccati sati.\
Nivāraṇanti āvaraṇaṃ nīvaraṇaṃ saṃvaraṇaṃ rakkhaṇaṃ gopananti
sammāsatīti \'\'paññā\
ceva satī cāpi\'\'.\
Iccāyasmā ajito. Iccāti: padasandhi padasaṃsaggo padapāripūri
akkharasamavāyo3\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Ajitoti: tassa
brāhmaṇassa nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ niruttibyañjanaṃ
abhilāpoti\
\'iccāyasmā ajito\'.\
\
Nāmarūpañca mārisāti \'nāma\'nti cattāro arupino khandhā. \'\'Rūpanti
cattāro ca mahābhūtā\
catunnaṃ ca mahābhūtānaṃ2 upādāyarūpaṃ \'mārisā\'ti piyavacanaṃ
garuvacanaṃ\
sagāravasappatissādhivacanametaṃ \'mārisāti\'. \'\'Nāmarūpaṃ ca
mārisa\'\'.\
\
1. Paṭodo - va, ka\
2. Catunnaṃ mahābhūtānaṃ - ka\
\
\[BJT Page 72\] \[\\x 72/\]\
\
Etaṃ me puṭṭho pabrūhīti \'etaṃ me\'ti yaṃ pucchāmi yaṃ yācāmi1 yaṃ
ajjhesāmi yaṃ\
pasādemi. Puṭṭhoti pucchito yācito ajjhesito pasādito. Pabrūhīti brūhi
ācikkhāhi desehi\
paññāpehi paṭṭhapehi vivarāhi vibhajāhi uttānīkarohi pakāsehīti.
\'\'Etaṃ me puṭṭho\
pabrūhi\'\'.\
\
Katthetaṃ uparujjhatīti katthetaṃ nirujjhati vūpasammati atthaṃgacchati
paṭippassambhatīti\
\'\'katthetaṃ uparujjhati\'\'\
\
Tenāha so brāhmaṇo:\
\
\'\'Paññā ceva satī cāpi (iccāyasmā ajito)\
Nāmarupañca mārisa\
Etaṃ me puṭṭho pabrūhi\
Katthetaṃ uparujjhatī\'\'ti.\
\
1-6\
\
Yametaṃ pañhaṃ apucchi - ajita, taṃ vadāmi te\
Yattha nāmaṃ ca rūpaṃ ca - asesaṃ uparujjhati\
Viññāṇassa nirodhena - etthetaṃ uparujjhati.\
\
Yametaṃ pañhaṃ apucchīti = yametanti paññañca satiñca nāmarūpañca.
Apucchīti\
apucchasi ayācasi2 ajjhesasi3 pasādesīti. \'\'Yametaṃ pañhaṃ
apucchi\'\',\
\
Ajita taṃ vadāmi te\'ti \'\'ajitā\'\'ti bhagavā taṃ brāhmaṇaṃ nāmena
ālapati. Tanti paññañca\
satiñca nāmarūpañca. Vadāmīti vadāmi - ācikkhāmi desemi paññāpemi
paṭṭhapemi\
vivarāmi vibhajāmi uttānīkaromi pakāsemīti. \'\'Ajita taṃ vadāmi
te\'\'.\
\
Yattha nāmañca rūpañca asesaṃ uparujjhatīti \'\'nāmanti\'\': cattāro
arūpino khandhā, rūpanti:\
cattāro ca mahābhūtā catunnaṃ ca mahābhūtānaṃ upādāyarūpaṃ. Asesanti
sabbena sabbaṃ\
sabbathā4 sabbaṃ asesaṃ nissesaṃ pariyādiyanavacanametaṃ \'\'asesanti.
Uparujjhatīti\
nirujjhati vūpasammati atthaṃ gacchati paṭippassambhatīti \'\'yattha
nāmañca rūpañca asesaṃ\
uparujjhati\'\'.\
\
1. Āyācāmi-pa,\
2. Yācasi-machasaṃ\
Pariyācasi-sī\
3. Ajjhesi-va, ka, machasaṃ\
4. Sabbadā-machasaṃ\
\
\[BJT Page 74\] \[\\x 74/\]\
\
\'\'Viññāṇassa nirodhena etthetaṃ uparujjhatīti:\'\'
sotāpattimaggañāṇena\
abhisaṃkhāraviññāṇassa nirodhena satta bhave ṭhapetvā anamatagge saṃsāre
ye\
uppajjeyyuṃ1 nāmaṃ ca rūpaṃ ca etthete nirujjhanti vūpasammanti atthaṃ
gacchanti\
paṭippassambhanti, sakadāgāmimaggañāṇena abhisaṃkhāraviññāṇassa
nirodhena dve\
bhave ṭhapetvā pañcasu bhavesu ye uppajjeyyuṃ nāmaṃ ca rūpaṃ ca etthete
nirujjhanti\
vūpasammanti atthaṃ gacchanti paṭippassambhanti. Anāgāmimaggañāṇena\
abhisaṃkhāraviññāṇassa nirodhena ekaṃ bhavaṃ2 rūpadhātuyā vā
arūpadhātuyā vā ye\
uppajjeyyuṃ nāmaṃ ca rūpaṃ ca etthete nirujjhanti vūpasammanti atthaṃ
gacchanti\
paṭippassambhanti. Arahattamaggañāṇena abhisaṃkhāraviññāṇassa nirodhena
ye\
uppajjeyyuṃ nāmaṃ ca rūpaṃ ca etthete nirujjhanti vūpasammanti atthaṃ
gacchanti\
paṭippassambhanti. Arahato anupādisesāya nibbānadhātuyā
parinibbāyantassa\
carimaviññāṇassa nirodhena paññā ca sati ca nāmaṃ ca rūpaṃ ca etthete
nirujjhanti\
vūpasammanti atthaṃ gacchanti paṭippassambhantīti \'viññāṇassa nirodhena
etthetaṃ\
uparujjhati\'\
\
Tenāha bhagavā:\
\
Yametaṃ pañhaṃ apucchi - ajita taṃ vadāmi te\
Yattha nāmañca rūpañca - asesaṃ uparujjhati\
Viññāṇassa nirodhena - etthetaṃ uparujjhatīti.\
\
1. Saṃsāre uppajjeyyuṃ-machasaṃ\
2. Ekabhavaṃ-machasaṃ\
\
\[BJT Page 76\] \[\\x 76/\]\
\
1-7\
\
Ye ca saṅkhātadhammā1 se - ye ca sekhā puthū idha\
Tesaṃ me nipako iriyaṃ - puṭṭho pabrūhi mārisa.\
\
Ye ca saṅkhātadhammā se\'ti: \'\'saṅkhātadhammā\'\' vuccanti arahanto
khīṇāsavā, kiṃkāraṇā\
saṅkhātadhammā1 vuccanti arahanto khīṇāsavā. Te saṅkhātadhammā
ñātadhammā\
tulitadhammā tīritadhammā vibhūtadhammā vibhāvitadhammā \'sabbe saṅkhārā
aniccā\'ti\
saṅkhātadhammā ñātadhammā tulitadhammā tīritadhammā vibhūtadhammā\
vibhāvitadhammā \'sabbe saṅkhārā dukkhā\'ti saṅkhātadhammā ñātadhammā
tulitadhammā\
tīritadhammā vibhūtadhammā vibhāvitadhammā \'sabbe dhammā anattā\'ti
saṅkhātadhammā\
ñātadhammā tulitadhammā tīritadhammā vibhūtadhammā vibhāvitadhammā
avijjāpaccayā\
saṅkhārāti saṅkhātadhammā ñātadhammā tulitadhammā tīritadhammā
vibhūtadhammā\
vibhāvitadhammā yaṃ kiñci samudayadhammaṃ sabbaṃ taṃ nirodhadhammanti\
saṅkhātadhammā ñātadhammā tulitadhammā tīritadhammā vibhūtadhammā\
vibhāvitadhammā. Atha vā tesaṃ khandhā saṅkhatā dhātuyo saṅkhātā
āyatanāni saṅkhātāni2\
gatiyo saṅkhātā uppattiyo saṅkhātā paṭisandhi saṅkhātā bhavā saṅkhātā
saṃsārā saṅkhātā\
vaṭṭā saṅkhātā3 athavā te khandhapariyante ṭhitā dhātupariyante ṭhitā
āyatanapariyante\
ṭhitā gatipariyante ṭhitā uppattipariyante ṭhitā paṭisandhipariyante
ṭhitā bhavapariyante\
ṭhitā saṃsārapariyante ṭhitā vaṭṭapariyante ṭhitā antime bhave ṭhitā
antime samussaye ṭhitā\
antimadehadharā arahanto.\
\
\'Tesā\'yaṃ4 pacchimakoṭi5 carimo\'yaṃ samussayo\
Jātimaraṇasaṃsāro natthi tesaṃ punabbhavo\'ti.\
\
Taṃ kāraṇā saṅkhātadhammā vuccanti arahanto khīṇāsavāti. \'Ye ca
saṅkhātadhammā se\'.\
1. Saṅkhata dhammāse-va-ka\
2. Āyatanāni saṃkhātā-va-ka - machasaṃ\
3. Vaṭṭaṃ saṅkhātā-pa\
4. Tesaṃ yāsaṃ - machasaṃ\
Tesaṃ sāraṃ-va-ka\
Tesaṃ yaṃ-pa\
5. Pacchimako-bahusu\
\
\[BJT Page 78\] \[\\x 78/\]\
\
\'\'Ye ca sekhā puthu idhāti\'\': sekhāti kiṃkāraṇā vuccanti sekhā
sikkhantīti sekhā. Kiñca\
sikkhanti: adhisīlampi sikkhanti adhicittampi sikkhanti adhipaññampi
sikkhanti. Katamā\
adhisīlasikkhā: idha bhikkhu sīlavā hoti pātimokkhasaṃvarasaṃvuto
viharati\
ācāragocarasampanno anumattesu vajjesu bhayadassāvī samādāya sikkhati
sikkhāpadesu,\
khuddako\'pi sīlakkhandho1 mahanto\'pi sīlakkhandho2 sīlaṃ patiṭṭhā ādi
caraṇaṃ saṃyamo\
saṃvaro mukhaṃ pamukhaṃ kusalānaṃ dhammānaṃ samāpattiyā. Ayaṃ
adhisīlasikkhā.\
\
Katamā adhicittasikkhā: idha bhikkhu vivicceva kāmehi vivicca akusalehi
dhammehi\
savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja
viharati.\
Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ
avitakkaṃ avicāraṃ\
samādhijaṃ pītisukhaṃ dutiyaṃ jhānaṃ upasampajja viharati, pītiyā ca
virāgā upekkhako ca\
viharati sato ca sampajāno, sukhañca kāyena paṭisaṃvedeti, yaṃ taṃ ariyā
ācikkhanti\
upekkhako satimā sukhavihārīni, tatiyaṃ jhānaṃ upasampajja viharati.
Sukhassa ca pahānā\
dukkhassa ca pahānā pubbeva somanassadomanassānaṃ atthaṅgamā adukkhaṃ
asukhaṃ\
upekkhāsatipārisuddhiṃ catutthaṃ jhānaṃ upasampajja viharati. Ayaṃ
adhicittasikkhā.\
\
Katamā adhipaññāsikkhā: idha bhikkhu paññavā hoti udayatthagāminiyā
paññāya\
samannāgato ariyāya nibbedhikāya sammā dukkhakkhayagāminiyā. So idaṃ
dukkhanti\
yathābhūtaṃ pajānāti, ayaṃ dukkhasamudayoti yathābhūtaṃ pajānāti. Ayaṃ
dukkhanirodhoti\
yathābhūtaṃ pajānāti, ayaṃ dukkhanirodhagāminīpaṭipadā\'ti yathābhūtaṃ
pajānāti, ime\
āsavāti yathābhūtaṃ pajānāti, ayaṃ āsavasamudayo\'ti yathābhūtaṃ
pajānāti, ayaṃ\
āsavanirodhoti yathābhūtaṃ pajānāti, ayaṃ āsavanirodhagāminī
paṭipadā\'ti yathābhūtaṃ\
pajānāti. Ayaṃ adhipaññāsikkhā.\
\
Imā tisso sikkhāyo āvajjanti sikkhanti, jānantā sikkhanti, passantā
sikkhanti, paccavekkhantā\
sikkhanti cittaṃ adhiṭṭhahantā sikkhanti, saddhāya adhimuccantā
sikkhanti, viriyaṃ\
paggaṇhantā sikkhanti, satiṃ upaṭṭhapentā sikkhanti, cittaṃ samādahantā
sikkhanti,\
paññāya pajānantā sikkhanti, abhiññeyyaṃ abhijānantā sikkhanti,
pariññeyyaṃ parijānantā\
sikkhanti, pahātabbaṃ pajahantā sikkhanti, bhāvetabbaṃ bhāventā
sikkhanti, sacchikātabbaṃ\
sacchikarontā3 sikkhanti, ācaranti samācaranti samādāya vattanti.
Taṃkāraṇā vuccanti sekhā.\
4\
\
Puthū\'ti: bahukā. Ete sekhā sotāpannā ca paṭipannā ca sakādāgāmino ca
paṭipannā ca\
anāgāmino ca paṭipannā ca arahanto ca paṭipannā ca.\
\
Idhā\'ti: imissā diṭṭhiyā imissā khantiyā imissā ruciyā imasmiṃ ādāye
imasmiṃ dhamme\
imasmiṃ vinaye imasmiṃ dhammavinaye imasmiṃ pāvacane imasmiṃ
brahmacariye\
imasmiṃ satthusāsane imasmiṃ attabhāve imasmiṃ manussaloke\'ti. \'\'Ye
ca sekhā puthū idha\'\'.\
1. Khuddako sīlakkhandho-va-ka - machasaṃ\
2. Mahanto sīlakkhandho-va-ka - machasaṃ\
3. Sacchikaronto sikkhati - machasaṃ\
4. Sekkhā-pana\
\
\[BJT Page 80\] \[\\x 80/\]\
\
Tesaṃ me nipako iriyaṃ puṭṭho pabrūhi mārisāti tvaṃ hi1 nipako paṇḍito
paññavā\
buddhimā ñāṇī vibhāvī medhāvī. Tesaṃ saṅkhātadhammānaṃ ca sekhānaṃ ca.
Iriyaṃ\'ti:\
cariyaṃ vuttiṃ pavattiṃ ācāraṃ gocaraṃ vihāraṃ paṭipadaṃ puṭṭho\'ti:
pucchito1 yācito\
ajjhesito pasādito. Pabrūhīti brūhi2 ācikkhāhi desehi paññāpehi
paṭṭhapehi vivarāhi\
vibhajāhi uttānīkarohi pakāsehi. Mārisāti piyavacanaṃ garuvacanaṃ\
sagāravasappatissādhivacanametaṃ mārisāti. \'\'Tesaṃ me nipako iriyaṃ
puṭṭho pabrūhi\
mārisa\'\'\
\
Tenāha so brāhmaṇo:\
\
\'Ye ca saṅkhātadhammā se - ye ca sekhā puthū idha\
Tesaṃ me nipako iriyaṃ - puṭṭho pabrūhi mārisā\'ti.\
\
1-8\
\'\'Kāmesu nābhigijjheyya - manasā nāvilo siyā\
Kusalo sabbadhammānaṃ - sato bhikkhu paribbaje. \'\'\
\
Kāmesu nābhigijjheyyāti: \'kāmā\'ti uddānato dve kāmā: vatthukāmā ca
kilesakāmā ca. Katame\
vatthukāmā: manāpikā rūpā manāpikā saddā manāpikā gandhā manāpikā rasā
manāpikā\
phoṭṭhabbā attharaṇā pāpuraṇā dāsidāsā ajeḷakā kukkuṭasūkarā
hatthigavāssavaḷavā\
khettaṃ vatthuṃ hiraññaṃ suvaṇṇaṃ gāmanigamarājadhāniyo raṭṭhaṃ ca
janapado ca koso\
ca koṭṭhāgāranaṃ ca yaṃ kiñci rajanīyaṃ vatthu, vatthukāmā.\
\
Api ca atītā kāmā anāgatā kāmā paccuppannā kāmā ajjhattā kāmā bahiddhā
kāmā\
ajjhattabahiddhā kāmā hīnā kāmā majjhimā kāmā paṇītā kāmā āpāyikā kāmā
mānusikā\
kāmā dibbā kāmā paccupaṭṭhitā kāmā nimmitā kāmā paranimmitā kāmā
animmitā kāmā\
pariggahitā kāmā apariggahitā kāmā mamāyitā3 kāmā amamāyitā4 kāmā
sabbepi\
kāmāvacarā dhammā sabbepi rūpāvacarā dhammā sabbepi arūpāvacarā dhammā\
taṇhāvatthukā taṇhārammaṇā kamanīyaṭṭhena rajanīyaṭṭhena
madanīyaṭṭhena\* kāmā.\
Ime vuccanti vatthukāmā.\
\
1. Puṭṭhoti puṭṭho pucchito-si, syā\
2. Pabrūhīti pabrūhi-si.\
3. Mamāyikā - va, ka - machasaṃ.\
4. Amamāyikā - va - ka - machasaṃ.\
\* Ramanīyaṭṭhena anissāraṭṭhenā\'ti katthaci adhīka pāṭhā.\
\
\[BJT Page 82\] \[\\x 82/\]\
\
Katame kilesakāmā: chando kāmo rāgo kāmo chandarāgo kāmo saṅkappo kāmo
rāgo kāmo\
saṅkapparāgo kāmo, yo kāmesu kāmacchando kāmarāgo kāmanandi kāmataṇhā
kāmasineho\
kāmapipāsā kāmapariḷāho kāmagedho kāmamucchā kāmajjhosānaṃ kāmogho
kāmayogo\
kāmūpādānaṃ kāmacchandanīvaraṇaṃ.\
\
2. Addasaṃ kāma, te mūlaṃ - saṃkappā kāma, jāyasi\
Na taṃ saṃkappayissāmi - evaṃ kāma, na hehisī ti.\
\
Ime vuccanti kilesakāmā.\
\
Gedho vuccati taṇhā yo rāgo sārāgo anunayo anurodho nandi nandirāgo
cittassa sārāgo\
icchā mucchā ajjhosānaṃ gedho paḷigedho saṅgo paṅko ejā māyā janikā
sañjananī sibbanī\
jālinī saritā visattikā suttaṃ visaṭā āyūyanī dutiyā paṇidhi bhavanetti
vanaṃ vanatho\
santhavo sineho apekkho paṭibandhu āsā āsiṃsanā āsiṃsitattaṃ rūpāsā
saddāsā gandhāsā\
rasāsā phoṭṭhabbāsā lābhāsā dhanāsā puttāsā jīvitāsā jappā pajappā
abhijappā jappanā\
jappitattaṃ loluppaṃ loluppāyanā loluppāyi tattaṃ pucchañcikatā
sādukamyatā\
adhammarāgo visamalobho nikanti nikāmanā patthanā pihanā samapatthanā
kāmataṇhā\
bhavataṇhā vibhavataṇhā rūpataṇhā arūpataṇhā nirodhataṇhā rūpataṇhā
saddataṇhā\
gandhataṇhā rasataṇhā phoṭṭhabbataṇhā dhammataṇhā ogho yogo gantho
upādānaṃ\
āvaraṇaṃ nīvaraṇaṃ chadanaṃ bandhanaṃ upakkileso anusayo pariyuṭṭhānaṃ
latā\
vevicchaṃ dukkhamūlaṃ dukkhanidānaṃ dukkhappabhavo mārapāso mārabalisaṃ\
mārāmisaṃ māravisayo māranivāso māragocaro mārabandhanaṃ taṇhānadī taṇhā
jālaṃ\
taṇhāgaddulā taṇhāsamuddo abhijjhā lobho akusalamūlaṃ.\
\
Kāmesu nābhigijjheyyāti kilesakāmena vatthukāmena nābhigijjheyya na
paḷibuddheyya\
agiddho assa agathito amucchito anajjhāpanno vītagedho vigatagedho
cattagedho\
vantagedho muttagedho pahīnagedho paṭinissaṭṭhagedho vītarāgo vigatarāgo
cattarāgo\
vantarāgo muttarāgo pahīnarāgo paṭinissaṭṭharāgo nicchāto nibbuto
sītībhūto\
sukhapaṭisaṃvedī brahmabhūtena attanā vihareyyāti. \'\'Kāmesu
nābhigijjheyya\'\'.\
\
Manasā nāvilo siyā\'ti: mano\'ti yaṃ cittaṃ mano mānasaṃ paṇḍaraṃ mano
manāyatanaṃ\
manindriyaṃ viññāṇaṃ viññāṇakkhandho tajjāmanoviññāṇadhātu.
Kāyaduccaritena cittaṃ\
āvilaṃ hoti lulitaṃ eritaṃ ghaṭṭitaṃ calitaṃ bhantaṃ avupasantaṃ
vacīduccaritena cittaṃ\
āvilaṃ hoti lulitaṃ eritaṃ ghaṭṭitaṃ calitaṃ bhantaṃ avupasantaṃ
manoduccaritena cittaṃ\
āvilaṃ hoti lulitaṃ eritaṃ ghaṭṭitaṃ calitaṃ bhantaṃ avupasantaṃ rāgena
cittaṃ āvilaṃ hoti\
lulitaṃ eritaṃ ghaṭṭitaṃ calitaṃ bhantaṃ avupasantaṃ\
Dosena cittaṃ āvilaṃ hoti lulitaṃ eritaṃ ghaṭṭitaṃ calitaṃ bhantaṃ
avupasantaṃ mohena\
cittaṃ āvilaṃ hoti lulitaṃ eritaṃ ghaṭṭitaṃ calitaṃ bhantaṃ avupasantaṃ
kodhena cittaṃ āvilaṃ\
hoti lulitaṃ eritaṃ ghaṭṭitaṃ calitaṃ bhantaṃ avupasantaṃ upanāhena
cittaṃ āvilaṃ hoti\
lulitaṃ eritaṃ ghaṭṭitaṃ calitaṃ bhantaṃ avupasantaṃ makkhena cittaṃ
āvilaṃ hoti lulitaṃ\
eritaṃ ghaṭṭitaṃ calitaṃ bhantaṃ avupasantaṃ palāsena cittaṃ āvilaṃ hoti
lulitaṃ eritaṃ\
ghaṭṭitaṃ calitaṃ bhantaṃ avupasantaṃ issāya cittaṃ āvilaṃ hoti lulitaṃ
eritaṃ ghaṭṭitaṃ\
calitaṃ bhantaṃ avupasantaṃ macchariyena cittaṃ āvilaṃ hoti lulitaṃ
eritaṃ ghaṭṭitaṃ calitaṃ\
bhantaṃ avupasantaṃ māyāya cittaṃ āvilaṃ hoti lulitaṃ eritaṃ ghaṭṭitaṃ
calitaṃ bhantaṃ\
avupasantaṃ sāṭheyyena cittaṃ āvilaṃ hoti lulitaṃ eritaṃ ghaṭṭitaṃ
calitaṃ bhantaṃ\
avupasantaṃ thambhena cittaṃ āvilaṃ hoti lulitaṃ eritaṃ ghaṭṭitaṃ
calitaṃ bhantaṃ\
avupasantaṃ sārambhena cittaṃ āvilaṃ hoti lulitaṃ eritaṃ ghaṭṭitaṃ
calitaṃ bhantaṃ\
avupasantaṃ mānena cittaṃ āvilaṃ hoti lulitaṃ eritaṃ ghaṭṭitaṃ calitaṃ
bhantaṃ avupasantaṃ\
atimānena cittaṃ āvilaṃ hoti lulitaṃ eritaṃ ghaṭṭitaṃ calitaṃ bhantaṃ
avupasantaṃ madena\
cittaṃ āvilaṃ hoti lulitaṃ eritaṃ ghaṭṭitaṃ calitaṃ bhantaṃ avupasantaṃ
pamādena cittaṃ\
āvilaṃ hoti lulitaṃ eritaṃ ghaṭṭitaṃ calitaṃ bhantaṃ avupasantaṃ
sabbakilesehi cittaṃ āvilaṃ\
hoti lulitaṃ eritaṃ ghaṭṭitaṃ calitaṃ bhantaṃ avupasantaṃ
sabbaduccaritehi cittaṃ āvilaṃ hoti\
lulitaṃ eritaṃ ghaṭṭitaṃ calitaṃ bhantaṃ avupasantaṃ sabbadarathehi
cittaṃ āvilaṃ hoti\
lulitaṃ eritaṃ ghaṭṭitaṃ calitaṃ bhantaṃ avupasantaṃ\
\[BJT Page 84\] \[\\x 84/\]\
\
Sabbapariḷāhehi cittaṃ āvilaṃ hoti lulitaṃ eritaṃ ghaṭṭitaṃ calitaṃ
bhantaṃ avupasantaṃ\
sabbasantāpehi cittaṃ āvilaṃ hoti lulitaṃ eritaṃ ghaṭṭitaṃ calitaṃ
bhantaṃ avupasantaṃ\
sabbākusalāhi cittaṃ āvilaṃ hoti lulitaṃ eritaṃ ghaṭṭitaṃ calitaṃ
bhantaṃ avupasantaṃ,\
manasā nāvilo siyā\'ti cittena anāvilo siyā alulito anerito aghaṭṭito
(acalito) abhanto\
vūpasanto āvilakare kilese jaheyya pajaheyya vinodeyya byantīkareyya
anabhāvaṃ gameyya\
āvilakarehi kilesehi ca ārato assa virato paṭivirato nikkhanto nissaṭo
vippamutto visaññutto\
vimariyādīkatena cetasā vihareyyāti \'\'manasā nāvilo siyā\'\'.\
\
Kusalo sabbadhammānanti. \'\'Sabbe saṅkhārā aniccā\'\'ti kusalo
sabbadhammānaṃ, \'\'sabbe\
saṅkhārā dukkhā\'\'ti kusalo sabbadhammānaṃ, \'\'sabbe dhammā anattā\'ti
kusalo\
sabbadhammānaṃ, \'avijjāpaccayā saṅkhārā\'ti kusalo sabbadhammānaṃ,
saṅkhārapaccayā\
viññāṇa\'nti kusalo sabbadhammānaṃ, viññāṇapaccayā nāmarūpanti kusalo\
sabbadhammānaṃ, nāmarūpapaccayā salāyatananti kusalo sabbadhammānaṃ,\
\'salāyatanapaccayā phasso\'ti kusalo sabbadhammānaṃ, \'phassapaccayā
vedanā\'ti kusalo\
sabbadhammānaṃ, \'vedanāpaccayā taṇhā\'ti kusalo sabbadhammānaṃ,
taṇhāpaccayā\
upādānanti kusalo sabbadhammānaṃ, \'upādānapaccayā bhavo\'ti kusalo
sabbadhammānaṃ,\
\'bhavapaccayā jātī\'ti kusalo sabbadhammānaṃ, jātipaccayā jarāmaraṇanti
kusalo\
sabbadhammānaṃ, \'avijjānirodhā saṅkhāranirodho\'ti kusalo
sabbadhammānaṃ,\
\'saṅkhāranirodhā viññāṇanirodho\'ti kusalo sabbadhammānaṃ,
\'viññāṇanirodhā\
nāmarūpanirodho\'ti kusalo sabbadhammānaṃ, \'nāmarūpanirodhā
salāyatananirodho\'ti kusalo\
sabbadhammānaṃ, \'salāyatananirodhā phassanirodho\'ti kusalo
sabbadhammānaṃ,\
\'phassanirodhā vedanānirodho\'ti kusalo sabbadhammānaṃ, \'vedanānirodhā
taṇhānirodho\'ti\
kusalo sabbadhammānaṃ, \'taṇhānirodhā upādānanirodho\'ti kusalo
sabbadhammānaṃ,\
\'upādānanirodhā bhavanirodho\'ti kusalo sabbadhammānaṃ, \'bhavanirodhā
jātinirodho\'ti\
kusalo sabbadhammānaṃ, \'jātinirodhā jarāmaraṇanirodho\'ti kusalo
sabbadhammānaṃ,\
\
Idaṃ dukkhanti kusalo sabbadhammānaṃ, ayaṃ dukkhasamudayoti kusalo\
sabbadhammānaṃ, ayaṃ dukkhanirodhoti kusalo sabbadhammānaṃ, ayaṃ\
dukkhanirodhagāminīpaṭipadāti kusalo sabbadhammānaṃ,\
\
Ime āsavā\'ti kusalo sabbadhammānaṃ, ayaṃ āsavasamudayo\'ti kusalo
sabbadhammānaṃ,\
ayaṃ āsavanirodho\'ti kusalo sabbadhammānaṃ, ayaṃ
āsavanirodhagāminīpaṭipadā\'ti kusalo\
sabbadhammānaṃ,\
\
Ime dhammā abhiññeyyāti kusalo sabbadhammānaṃ, ime dhammā pariññeyyāti
kusalo\
sabbadhammānaṃ, ime dhammā pahātabbāti kusalo sabbadhammānaṃ, ime
dhammā\
bhāvetabbāti kusalo sabbadhammānaṃ, ime dhammā sacchikātabbāti kusalo\
sabbadhammānaṃ,\
\
Channaṃ phassāyatanānaṃ samudayañca atthaṅgamañca assādañca ādīnavañca\
nissaraṇañca kusalo sabbadhammānaṃ,\
\
Pañcannaṃ upādānakkhandhānaṃ samudayañca atthaṅgamañca assādañca
ādīnavañca\
nissaraṇañca kusalo sabbadhammānaṃ,\
\
Catunnaṃ mahābhūtānaṃ samudayañca atthaṅgamañca assādañca ādīnavañca
nissaraṇañca\
kusalo sabbadhammānaṃ, yaṃ kiñci samudayadhammaṃ sabbaṃ taṃ
nirodhadhammanti\
kusalo sabbadhammānaṃ, evampi kusalo sabbadhammānaṃ.\
\
Athavā aniccato kusalo sabbadhammānaṃ, dukkhato kusalo sabbadhammānaṃ,
rogato\
kusalo sabbadhammānaṃ, sallato kusalo sabbadhammānaṃ, aghato kusalo\
sabbadhammānaṃ, ābādhato kusalo sabbadhammānaṃ, parato kusalo
sabbadhammānaṃ,\
palokato kusalo sabbadhammānaṃ, ītito kusalo sabbadhammānaṃ, upaddavato
kusalo\
sabbadhammānaṃ, bhayato kusalo sabbadhammānaṃ, upasaggato kusalo
sabbadhammānaṃ,\
calato kusalo sabbadhammānaṃ, pabhaṅguto kusalo sabbadhammānaṃ,
addhuvato kusalo\
sabbadhammānaṃ, atāṇato kusalo sabbadhammānaṃ, alenato kusalo
sabbadhammānaṃ,\
asaraṇato kusalo sabbadhammānaṃ, asaraṇībhūtato kusalo sabbadhammānaṃ,
rittato kusalo\
sabbadhammānaṃ, tucchato kusalo sabbadhammānaṃ, suññato kusalo
sabbadhammānaṃ,\
anattato kusalo sabbadhammānaṃ, ādīnavato kusalo sabbadhammānaṃ,\
vipariṇāmadhammato kusalo sabbadhammānaṃ, asārakato kusalo
sabbadhammānaṃ,\
aghamūlato kusalo sabbadhammānaṃ, vadhakato kusalo sabbadhammānaṃ,
vibhavato\
kusalo sabbadhammānaṃ, sāsavato kusalo sabbadhammānaṃ, saṃkhatato
kusalo\
sabbadhammānaṃ, mārāmisato kusalo sabbadhammānaṃ, jātidhammato kusalo\
sabbadhammānaṃ, jarādhammato kusalo sabbadhammānaṃ, vyādhidhammato
kusalo\
sabbadhammānaṃ, maraṇato kusalo sabbadhammānaṃ,\
sokaparidevadukkhadomanassupāyāsadhammato kusalo sabbadhammānaṃ,\
saṃkilesikadhammato kusalo sabbadhammānaṃ, samudayato kusalo
sabbadhammānaṃ,\
atthaṃgamato kusalo sabbadhammānaṃ, assādato kusalo sabbadhammānaṃ,
ādīnavato\
kusalo sabbadhammānaṃ, nissaraṇato kusalo sabbadhammānaṃ, evampi kusalo\
sabbadhammānaṃ.\
\
Athavā khandhakusalo sabbadhammānaṃ, dhātukusalo sabbadhammānaṃ,
āyatanakusalo\
sabbadhammānaṃ, paṭiccasamuppādakusalo sabbadhammānaṃ,
satipaṭṭhānakusalo\
sabbadhammānaṃ, sammappadhānakusalo sabbadhammānaṃ, iddhipādakusalo\
sabbadhammānaṃ, indriyakusalo sabbadhammānaṃ, balakusalo
sabbadhammānaṃ,\
bojjhaṅgakusalo sabbadhammānaṃ, maggakusalo sabbadhammānaṃ, phalakusalo\
sabbadhammānaṃ, nibbānakusalo sabbadhammānaṃ, evampi kusalo
sabbadhammānaṃ,\
\[BJT Page 86\] \[\\x 86/\]\
\
Atha vā sabbadhammā vuccanti dvādasāyatanāni. Cakkhuṃ ceva rūpā ca sotā
ca saddā ca\
ghānaṃ ca gandhā ca jivhā ca rasā ca kāyo ca phoṭṭhabbā ca mano ca
dhammā ca. Yato ca\
kho ajjhattikabāhiresu āyatanesu chandarāgo pahīno ca hoti ucchinnamūlo
tālavatthukato\
anabhāvakato1 āyatiṃ anuppādadhammo, ettāvatāpi kusalo sabbadhammānanti
\'kusalo\
sabbadhammānaṃ\'.\
Sato bhikkhu paribbaje ti: \'sato\'ti catūhi kāreṇehi sato: kāye
kāyānupassanāsatipaṭṭhānaṃ\
bhāvento sato, vedanāsu vedanānupassanāsatipaṭṭhānaṃ bhāvento sato,
citte\
cittānupassanāsatipaṭṭhānaṃ bhāvento sato, dhammesu
dhammānupassanāsatipaṭṭhānaṃ\
bhāvento sato.\
\
Aparehi\'pi catūhi kāraṇehi sato: asatiparivajjanāya sato,
satikaraṇīyānaṃ dhammānaṃ\
katattā sato, satipaṭipakkhānaṃ2 dhammānaṃ hatattā sato, satinimittānaṃ
dhammānaṃ\
apammuṭṭhattā sato.\
\
Aparehi\'pi catūhi kāraṇehi sato: satiyā samannāgato sato, satiyā
vasittā sato, satiyā\
pāguññena samannāgatattā sato, satiyā apaccorohaṇatāya3 sato.\
\
Aparehi\'pi catūhi kāraṇehi sato: sattattā sato, santattā sato,
samitattā sato,\
santadhammasamannāgatattā sato, buddhānussatiyā sato, dhammānussatiyā
sato,\
saṅghānussatiyā sato, sīlānussatiyā sato, cāgānussatiyā sato,
devatānussatiyā sato,\
ānāpānasatiyā4 sato, maraṇasatiyā sato, kāyagatāsatiyā sato,
upasamānussatiyā sato. Yā sati\
anussati patissati sati saraṇatā dhāraṇatā apilāpanatā asammussanatā
sati satindriyaṃ\
satibalaṃ sammāsati satisambojjhaṅgo ekāyanamaggo. Ayaṃ vuccati sati.
Imāya satiyā upeto\
hoti samupeto upagato samupagato uppanno samuppanno5 samannāgato ayaṃ
vuccati sato.\
\
1. Anabhāvaṃgato-ca-ka-\
2. Satiparibandhānaṃ-pa - machasaṃ\
Satipaṭipandhānaṃ-va-ka\
3. Apaccorohaṇattā-pana\
4. Ānāpānassatiyā - machasaṃ\
5. Sampanno-va-ka\
\
\[BJT Page 88\] \[\\x 88/\]\
\
Bhikkhūti sattannaṃ dhammānaṃ bhinnattā bhikkhu: sakkāyadiṭṭhi bhinnā,
hoti, vicikicchā\
bhinnā hoti, sīlabbataparāmāso bhinno hoti, rāgo bhinno hoti, doso
bhinno hoti, moho\
bhinno hoti, māno bhinno hoti, bhinnā honti pāpakā akusalā dhammā
saṃkilesikā\
ponobhavikā sadarā dukkhavipākā āyatiṃ jātijarāmaraṇīyā.\
\
3. \'\'Pajjena katena1 attanā - (sabhiyāti bhagavā)\
Parinibbānagato vitiṇṇakaṅkho\
Vibhavañca bhavañca vippahāya\
Vusitavā khīṇapunabbhavo2 sa bhikkhū\'\'ti sato bhikkhu\
\
Sato bhikkhu paribbaje ti sato bhikkhu paribbaje: sato gaccheyya, sato
tiṭṭheyya, sato\
nisīdeyya, sato seyyaṃ kappeyya, sato abhikkameyya, sato paṭikkameyya,
sato ālokeyya,\
sato vilokeyya, sato sammiñjeyya, 3 sato pasāreyya, sato
saṅghāṭipattacīvaraṃ dhāreyya,\
sato careyya, vihareyya irīyeyya vatteyya pāleyya yapeyya yāpeyyā\'ti
\'\'sato bhikkhu\
paribbaje\'\' tenāha bhagavā:\
\
Kāmesu nābhigijjheyya - manasā nāvilo siyā\
Kusalo sabbadhammānaṃ - sato bhikkhu paribbaje\'ti.\
\
Saha gāthāpariyosānā ye te brāhmaṇena saddhiṃ ekacchandā ekapayogā
ekādhippāyā\
ekavāsanavāsitā tesaṃ anekapāṇasahassānaṃ virajaṃ vītamalaṃ
dhammacakkhuṃ udapādi,\
yaṃ kiñci samudayadhammaṃ sabbaṃ taṃ nirodhadhammanti. Tassa ca pana
brāhmaṇassa\
anupādāya āsavehi cittaṃ vimucci. Saha arahattappattā\
ajinajaṭāvākacīratidaṇḍakamaṇḍalukesā ca massu ca antarahitā, ajito4\
bhaṇḍukāsāyavatthavasano saṅghāṭivattacīvaradharo anvatthapaṭipattiyā
pañjaliko\
bhagavantaṃ namassamāno nisinno hoti: satthā me bhante, bhagavā sāvako
\'hamasmīti.\
\
Ajita suttaniddeso samatto.\
\
1. Pajjotakatena, -sī.\
2. Tiṇṇapunabbhavo, -sī.\
3. Samiñjeyya. -Machasaṃ\
4. Ajito-syā, machasaṃ udānaṃ\
\
\[BJT Page 90\] \[\\x 90/\]\
\
2. Tissametteyya suttaniddeso\
\
2-1 Ko\'dha santusito loke (iccāyasmā tissametteyyo)\
Kassa no santi iñjitā\
Ko (ubhantamabhiññāya)\
Majjhe mantā na lippati\
Kaṃ brūsi mahāpuriso\'ti\
Ko\'dha sibbanimaccagā.\
\
Ko\'dha santusito loke\'ti: ko loke tuṭṭho santuṭṭho attamano
paripuṇṇasaṃkappoti \'kodha\
santusito loke\'.\
\
Iccāyasmā tissametteyyo\'ti: \'iccā\'ti padasandhi padasaṃsaggo
padapāripūri akkharasamavāyo\
byañjanasiliṭṭhatā padānupubbatā. Nāmetaṃ iccā\'ti. Āyasmā\'ti,
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Tisso\'ti tassa
brāhmaṇassa nāmaṃ saṅkhā1\
samaññā paññatti vohāro nāmaṃ nāmakammaṃ nāmadheyyaṃ nirutti byañjanaṃ
abhilāpo.\
Metteyyo\'ti tassa brāhmaṇassa gottaṃ saṅkhā1 samaññā paññatti
vohāro\'ti \'iccāyasmā\
tissametteyyo. \'\
\
Kassa no santi iñjitāti: taṇhiñjitaṃ diṭṭhiñjitaṃ māniñjitaṃ
kilesiñjitaṃ kāmiñjitaṃ. Kassime\
iñjitā natthi, na santi na saṃvijjanti nupalabbhanti, pahīnā samucchinnā
vūpasannā\
paṭippassaddhā abhabbuppattikā ñāṇagginā daḍḍhā\'ti \'\'kassa no santi
iñjitā. \'\'\
\
Ko ubhantamabhiññāyā\'ti: ko ubho ante abhiññāya jānitvā tulayitvā
tīrayitvā vibhāvayitvā\
vibhūtaṃ katvā\'ti \'ko ubhantamabhiññāya\'.\
\
Majjhe mantā na lippatī\'ti: majjhe mantāya na lippati alitto anupalitto
nikkhanto nissaṭo\
vippamutto visaññutto vimariyādīkatena cetasā viharatī ti, \'majjhe
mantā na lippati\'.\
\
Kaṃ brūsi mahāpurisotīti: mahāpuriso aggapuriso seṭṭhapuriso
viseṭṭhapuriso\
pāmokkhapuriso uttamapuriso padhānapuriso pavarapuriso\'ti. Kaṃ brūsī:
kaṃ kathesi kaṃ\
maññasi kaṃ bhaṇasi kaṃ passasi kaṃ voharasīti. \'Kaṃ brūsi
mahāpuriso\'ti.\
\
1. Saṅkhyāṇa-pana\
\
\[BJT Page 92\] \[\\x 92/\]\
\
Ko\'dha sibbanimaccagā\'ti ko idha sibbaniṃ taṇhaṃ accagā1 upaccagā
atikkanto samatikkanto\
vītivatto\'ti. Kodha sibbanimaccagā\'.\
\
Tenāha so brāhmaṇo:\
\'\'Ko\'dha santusito loke (iccāyasmā tissametteyyo)\
Kassa no santi iñjitā\
Ko ubhantamabhiññāya\
Majjhe mantā na lippati,\
Kaṃ brūsi mahāpuriso\'ti\
Ko\'dha sibbanimaccagā\'\'ti.\
\
2-2\
\
Kāmesu brahmacariyavā (metteyyāti bhagavā)\
Vītataṇho sadā sato\
Saṅkhāya nibbuto bhikkhu\
Tassa no santi iñjitā.\
\
Kāmesu brahmacariyavā\'ti: \'kāmā\'ti uddānato dve kāmā vatthukāmā ca
kilesakāmā ca.\
Katame vatthukāmā: manāpikā rūpā manāpikā saddā manāpikā gandhā manāpikā
rasā\
manāpikā phoṭṭhabbā attharaṇā pāpuraṇā dāsidāsā ajeḷakā kukkuṭasūkarā\
hatthigavāssavaḷavā khettaṃ vatthuṃ hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgāranaṃ ca yaṃ kiñci rajanīyaṃ vatthu,
vatthukāmā.\
\
Api ca atītā kāmā anāgatā kāmā paccuppannā kāmā ajjhattā kāmā bahiddhā
kāmā\
ajjhattabahiddhā kāmā hīnā kāmā majjhimā kāmā paṇītā kāmā āpāyikā kāmā
mānusikā\
kāmā dibbā kāmā paccupaṭṭhitā kāmā nimmitā kāmā paranimmitā kāmā
animmitā kāmā\
pariggahitā kāmā apariggahitā kāmā mamāyitā3 kāmā amamāyitā4 kāmā
sabbepi\
kāmāvacarā dhammā sabbepi rūpāvacarā dhammā sabbepi arūpāvacarā dhammā\
taṇhāvatthukā taṇhārammaṇā kamanīyaṭṭhena rajanīyaṭṭhena
madanīyaṭṭhena\* kāmā.\
Ime vuccanti vatthukāmā.\
\
3. Mamāyikā - va, ka - machasaṃ.\
4. Amamāyikā - va - ka - machasaṃ.\
\* Ramanīyaṭṭhena anissāraṭṭhenā\'ti katthaci adhīka pāṭhā.\
\
Katame kilesakāmā: chando kāmo rāgo kāmo chandarāgo kāmo saṅkappo kāmo
rāgo kāmo\
saṅkapparāgo kāmo, yo kāmesu kāmacchando kāmarāgo kāmanandi kāmataṇhā
kāmasineho\
kāmapipāsā kāmapariḷāho kāmagedho kāmamucchā kāmajjhosānaṃ kāmogho
kāmayogo\
kāmūpādānaṃ kāmacchandanīvaraṇaṃ.\
\
2. Addasaṃ kāma, te mūlaṃ - saṃkappā kāma, jāyasi\
Na taṃ saṃkappayissāmi - evaṃ kāma, na hehisī ti.\
\
Ime vuccanti kilesakāmā.\
\
Brahmacariyavā\'ti \'brahmacariyaṃ\' vuccati asaddhammasamāpattiyā ārati
virati paṭivirati\
veramaṇī akiriyā akaraṇaṃ anajjhāpatti (velā-anatikkamo). Api ca
nippariyāyena\
brahmacariyaṃ vuccati ariyo aṭṭhaṅgiko maggo, seyyathīdaṃ2 sammādiṭṭhi\
sammāsaṅkappo sammāvācā sammākammanto sammāājīvo sammāvāyāmo sammāsati\
sammāsamādhi. Yo iminā ariyena aṭṭhaṅgikena maggena upeto samupeto
upagato\
samupagato3 uppanno samuppanno samannāgato, so vuccati brahmacariyavā.
Yathā ca\
dhanena dhanavā\'ti vuccati, bhogena \'bhogavā\'ti vuccati, yasena
\'yasavā\'ti vuccati, sippena\
(\'sippavā\'ti) vuccati, sīlena \'sīlavā\'ti vuccati, viriyena
\'viriyavā\'ti vuccati, paññāya \'paññavā\'ti\
vuccati vijjāya \'vijjavā\'ti, vuccati, evameva yo iminā ariyena
aṭṭhaṅgikena maggena upeto\
samupeto upagato samupagato uppanno samuppanno samannāgato so vuccati\
brahmacariyavāti \'kāmesu brahmacariyavā. \'\
\
1. Ajjhaṅgā - machasaṃ\
2. Seyyathīdaṃ - machasaṃ\
3. Upāgato samupāgato - pu\
\
\[BJT Page 94\] \[\\x 94/\]\
\
Metteyyāti bhagavā taṃ brāhmaṇaṃ gottena ālapati.\
Bhagavā\'ti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā:
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'metteyyāti bhagavā. \'\
\
Vītataṇho sadā sato\'ti \'taṇhā\'ti rūpataṇhā saddataṇhā gandhataṇhā
rasataṇhā\
phoṭṭhabbataṇhā dhammataṇhā yassesā taṇhā pahīnā samucchinnā vūpasannā\
paṭippassaddhā1 abhabbuppattiyā ñāṇagginā daḍḍhā, so vuccati vītataṇho
vigatataṇho\
cattataṇho vantataṇho muttataṇho pahīnataṇho paṭinissaṭṭhataṇho vītarāgo
vigatarāgo\
cattarāgo vantarāgo muttarāgo pahīnarāgo paṭinissaṭṭharāgo vicchāto
nibbuto sītībhūto\
sukhapaṭisaṃvedī2 brahmabhūtena attanā viharati. Sadā\'ti sadā sabbadā
sabbakālaṃ\
niccakālaṃ dhuvakālaṃ satataṃ samitaṃ abbokiṇṇaṃ poṅkhānupoṅkhaṃ3
udakomikājātaṃ4\
avīcisantatisahitaṃ phussitaṃ5 purebhattaṃ pacchābhattaṃ purimaṃ yāmaṃ\'
majjhimaṃ\
yāmaṃ pacchimaṃ yāmaṃ kāḷe juṇhe vasse hemante gimhe purime vayokhandhe
majjhime\
vayokhandhe pacchime vayokhandhe.\
. 8Sato\'ti catūhi kāraṇehi sato: kāye kāyānupassanāsatipaṭṭhānaṃ
bhāvento sato vedanāsu\
vedanānupassanāsatipaṭṭhānaṃ bhāvento sato, citte
cittānupassanāsatipaṭṭhānaṃ bhāvento\
sato, dhammesu dhammānupassanāsatipaṭṭhānaṃ bhāvento sato aparehipi
catūhi kāraṇehi\
sato: asati parivajjanāya sato: satikaraṇīyānañca dhammānaṃ katattā
sato:\
satipaṭipakkhānaṃ dhammānaṃ hatattā sato: satinimittānaṃ dhammānaṃ
asammuṭṭhattā\
sato. Aparehipi catūhi kāraṇehi sato: satiyā samannāgatattā sato: satiyā
vasitattā sato: satiyā\
pāguññatāya sato: satiyā apaccoropanatāya sato. Aparehipi catūhi
kāraṇehi sato: satattā sato:\
santattā sato: samitattā sato: santadhammasamannāgatattā sato.
Buddhānussatiyā sato:\
dhammānussatiyā sato: saṅghānussatiyā sato: sīlānussatiyā sato:
cāgānussatiyā sato:\
devatānussatiyā sato: ānāpānasatiyā sato: maraṇānussatiyā sato:
kāyagatāsatiyā sato:\
upasamānussatiyā satoti. Yā sati anussati paṭissati sati saraṇatā
dhāraṇatā apilāpanatā\
asammussanatā sati satindriyaṃ satibalaṃ sammāsati satisambojjhaṅgo
ekāyanamaggo, ayaṃ\
vuccati sati. Iminā sati upeto hoti samupeto upagato samupagato uppanno
samuppanno\
samannāgato. So vuccati sato\'ti \'vītataṇho sadā sato\'.\
. 8\
Saṅkhāya nibbuto bhikkhū\'ti: \'saṅkhā\' vuccati ñāṇaṃ, yā paññā
pajānanā vicayo pavicayo\
dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ
nepuññaṃ\
vebhavyā cintā upaparikkhā bhūri medhā pariṇāyikā vipassanā sampajaññaṃ
patodo paññā\
paññindriyaṃ paññābalaṃ paññāsatthaṃ paññāpāsādo paññāāloko paññāobhāso
paññāpajjoto\
paññāpāsādo paññāāloko paññāobhāso paññāpajjoto paññāratanaṃ amoho
dhammavicayo\
sammādiṭṭhi.\
\
Saṅkhāyāti saṅkhāya jānitvā tulayitvā tīrayitvā vibhāvayitvā vibhūtaṃ
katvā, \'sabbe saṅkhārā\
aniccā\'ti saṅkhāya jānitvā tulayitvā tīrayitvā vibhāvayitvā vibhūtaṃ
katvā, \'sabbe saṅkhārā\
dukkhā\'ti saṅkhāya jānitvā tulayitvā tīrayitvā vibhāvayitvā vibhūtaṃ
katvā, \'sabbe dhammā\
anattā\'ti saṅkhāya jānitvā tulayitvā tīrayitvā vibhāvayitvā vibhūtaṃ
katvā, \'avijjāpaccayā\
saṅkhārā\'ti saṅkhāya jānitvā tulayitvā tīrayitvā vibhāvayitvā vibhūtaṃ
katvā, \-\--pe\-\--\
\'Yaṃ kiñci samudayadhammaṃ sabbaṃ taṃ nirodhadhamma\'nti saṅkhāya
jānitvā tulayitvā\
tīrayitvā vibhāvayitvā vibhūtaṃ katvā.\
\
1. Paṭipassaddhā - machasaṃ\
2. Sukhappaṭisaṃvedī - machasaṃ\
3. Pokhānupokhaṃ - syā\
4. Udakūmikajātaṃ - machasaṃ\
5. Phassitaṃ - machasaṃ, phusitaṃ - syā\
6. Purimayāma - machasaṃ\
7. Bhāvitattā - sī\
\
\[BJT Page 96\] \[\\x 96/\]\
\
Atha vā aniccato saṅkhāya jānitvā tulayitvā tīrayitvā vibhāvayitvā
vibhūtaṃ katvā. Dukkhato\
saṅkhāya jānitvā tulayitvā tīrayitvā vibhāvayitvā vibhūtaṃ katvā. Rogato
saṅkhāya jānitvā\
tulayitvā tīrayitvā vibhāvayitvā vibhūtaṃ katvā. Gaṇḍato saṅkhāya
jānitvā tulayitvā\
tīrayitvā vibhāvayitvā vibhūtaṃ katvā. Sallato saṅkhāya jānitvā
tulayitvā tīrayitvā\
vibhāvayitvā vibhūtaṃ katvā. Nissaraṇato saṅkhāya jānitvā tulayitvā
tīrayitvā vibhāvayitvā\
vibhūtaṃ katvā. . 6Nibbuto\'ti rāgassa nibbāpitattā nibbuto, dosassa
nibbāpitattā nibbuto,\
mohassa nibbāpitattā nibbuto, dosassa nibbāpitattā nibbuto, mohassa
nibbāpitattā nibbuto,\
kodhassa nibbāpitattā nibbuto, upanāhassa nibbāpitattā nibbuto,
makkhassa nibbāpitattā\
nibbuto, paḷāsassa nibbāpitattā nibbuto, issāya nibbāpitattā nibbuto,
macchariyassa\
nibbāpitattā nibbuto, māyāya nibbāpitattā nibbuto, sāṭheyyassa
nibbāpitattā nibbuto,\
thambhassa nibbāpitattā nibbuto, sārambhassa nibbāpitattā nibbuto,
mānassa nibbāpitattā\
nibbuto, atimānassa nibbāpitattā nibbuto, madassa nibbāpitattā nibbuto,
pamādassa\
nibbāpitattā nibbuto, sabbakilesānaṃ nibbāpitattā nibbuto,
sabbaduccaritānaṃ nibbāpitattā\
nibbuto, sabbadarathānaṃ nibbāpitattā nibbuto, sabbapariḷāhānaṃ
nibbāpitattā nibbuto,\
sabbasantāpānaṃ nibbāpitattā nibbuto, sabbākusalābhisaṅkhārānaṃ
nibbāpitattā nibbuto.\
\
(\'Bhikkhū\'ti) sattannaṃ dhammānaṃ bhinnattā bhikkhu: sakkāyadiṭṭhi
bhinnā hoti, vicikicchā\
bhinnā hoti, sīlabbataparāmāso bhinno hoti, rāgo bhinno hoti, doso
bhinno hoti, moho\
bhinno hoti, māno bhinno hoti, bhinnāssa honti pāpakā akusalā dhammā
saṃkilesikā\
ponobhavikā sadarā dukkhavipākā āyatiṃ jātijarāmaraṇīyā.\
\
\'\'Pajjena katena attanā (sabhiyāti bhagavā)\
Parinibbānagato vitiṇṇakaṅkho\
Vibhavaṃ tvaṃ ca vippahāya\
Vusitvā khīṇapunabbhavo sa bhikkhū\'\'ti\
\'Saṅkhāya nibbuto bhikkhu. \'\
\
Tassa no santi iñjitāti \'tassā\'ti arahato khīṇāsavassa. Iñjitā\'ti
taṇhiñjitaṃ diṭṭhiñjitaṃ\
māniñjitaṃ kilesiñjitaṃ kāmiñjitaṃ, tassime iñjitā natthi, na santi, na
saṃvijjanti,\
nūpalabbhanti, pahīnā samucchinnā vūpasannā paṭippassaddhā
abhabbuppattikā ñāṇagginā\
daḍḍhā\'ti \'tassa no santi iñjitā\'.\
\
Tenāha bhagavā:\
\
\'\'Kāmesu brahmacariyavā (metteyyāti bhagavā)\
Vītataṇho sadā sato,\
Saṅkhāya nibbuto bhikkhu\
Tassa no santi iñjitā\'\'ti.\
\
2-3\
\
So ubhantamabhiññāya\
Majjhe mantā na lippati\
Taṃ brūmi mahāpuriso\'ti\
So\' dha1 sibbanimaccagā.\
\
So ubhantamabhiññāya majjhe mantā na lippatīti: \'antā\'ti dve antā:
phasso eko anto,\
phassasamudayo dutiyo anto, phassanirodho majjhe. Atītaṃ eko anto,
anāgataṃ dutiyo anto,\
paccuppannaṃ majjhe. Sukhā vedanā eko anto, dukkhā vedanā dutiyo anto,\
adukkhamasukhā vedanā majjhe. Nāmaṃ eko anto, rūpaṃ dutiyo anto,
viññāṇaṃ majjhe.\
Cha ajjhattikāni āyatanāni eko anto, cha bāhirāni āyatanāni dutiyo anto,
viññāṇaṃ majjhe.\
Sakkāyo eko anto, sakkāyasamudayo dutiyo anto, sakkāyanirodho majjhe.
Mantā vuccati\
paññā \'\'yā paññā pajānanā vicayo pavicayo dhammavicayo sallakkhaṇā
upalakkhaṇā\
paccupalakkhaṇā paṇḍiccaṃ kosallaṃ nepuññaṃ vebhavyā cintā upaparikkhā
bhūri medhā\
pariṇāyikā vipassanā sampajaññaṃ patodo paññā paññindriyaṃ paññābalaṃ
paññāsatthaṃ\
paññāpāsādo paññāāloko paññāobhāso paññāpajjoto paññāpāsādo paññāāloko
paññāobhāso\
paññāpajjoto paññāratanaṃ amoho dhammavicayo sammādiṭṭhi. \'\'\
\
1. So idha - ma. Cha. Saṃ\
\
\[BJT Page 98\] \[\\x 98/\]\
\
Lepā\'ti dve lepā: taṇhālepo ca, diṭṭhilepo ca. Katamo taṇhālepo: .
7Yāvatā taṇhāsaṅkhātena\
sīmakataṃ mariyādīkataṃ1 odhikataṃ pariyantakataṃ pariggahitaṃ
mamāyitaṃ, idaṃ mama,\
etaṃ mama, ettakaṃ mama, ettāvatā mama rūpā saddā gandhā rasā phoṭṭhabbā
attharaṇā\
pāpuraṇā dāsidāsā ajeḷakā kukkuṭasūkarā hatthigavāssavaḷavā khettaṃ
vatthuṃ hiraññaṃ\
suvaṇṇaṃ gāmanigamarājadhāniyo2 raṭṭhaṃ ca janapado ca koso ca
koṭṭhāgāraṃ ca\
kevalampi mahāpaṭhaviṃ taṇhāvasena mamāyati. Yāvatā
aṭṭhasatataṇhāvicaritaṃ, ayaṃ\
taṇhālepo. Katamo diṭṭhilepo: vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahaṇaṃ\
diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaṃyojanaṃ gāho
paṭiggāho\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho3 viparītagāho vipallāsagāho micchāgāho ayāthāvatasmiṃ
yāthāvatanti gāho\
yāvatā dvāsaṭṭhidiṭṭhigatāni, ayaṃ diṭṭhilepo.\
. 7\
So ubhantamabhiññāya majjhe mantā na lippatī\'ti so ubho ca ante
majjhañca mantāya\
abhiññāya jānitvā tulayitvā tīrayitvā vibhāvayitvā vibhūtaṃ katvā, na
lippati na palippati na\
upalippati alitto asaṃlitto anupalitto nikkhanto nissaṭo vippamutto
visaṃyutto\
vimariyādīkatena cetasā viharatīti. \'So ubhantamabhiññāya majjhe mantā
na lippati\'.\
\
Taṃ brūmi mahāpuriso\'ti mahāpuriso aggapuriso seṭṭhapuriso
viseṭṭhapuriso\
pāmokkhapuriso uttamapuriso pavarapuriso\'ti, taṃ brūmi taṃ kathemi taṃ
bhaṇāmi taṃ\
dīpemi taṃ voharāmi. Āyasmā sāriputto bhagavantaṃ etadavoca:
\'\'mahāpuriso mahāpuriso\'ti\
bhante, vuccati. Kittāvatā nu kho bhante mahāpuriso hotī\'\'ti
\'\'vimuttacittattā khvāhaṃ\
sāriputta mahāpuriso\'ti vadāmi.\
\
1. Mariyādītaṃ - machasaṃ natthi\
2. Gāmanigamanagarajanapadarājadhāniyo-pana\
3. Vipariyāsaggāho - machasaṃ\
\
\[BJT Page 100\] \[\\x 100/\]\
\
Avimuttacittattā1 no mahāpuriso\'ti vadāmi. Kathaṃ ca sāriputta,
vimuttacitto hoti: idha\
sāriputta, bhikkhu ajjhattaṃ kāye kāyānupassī viharati ātāpī sampajāno
satimā vineyya loke\
abhijjhādomanassaṃ, tassa kāye kāyānupassino viharato cittaṃ virajjati
vimuccati anupādāya\
āsavehi. Vedanāsu vedanānupassino viharato cittaṃ virajjati vimuccati
anupādāya āsavehi.\
Citte cittānupassino viharato cittaṃ virajjati vimuccati anupādāya
āsavehi. Dhammesu\
dhammānupassino viharato cittaṃ virajjati vimuccati anupādāya āsavehi.
Evaṃ kho sāriputta,\
vimuttacitto hoti. Vimuttacittattā khvāhaṃ sāriputta, mahāpurisoti
vadāmi. Avimuttacittattā\
no mahāpuriso\'ti vadāmīti. \[A\] taṃ brūmi mahāpuriso\'ti.\
\
Sodha sibbanimaccagā\'ti \'sibbanī vuccati taṇhā. \'\'Yo rāgo sārāgo
anunayo anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ. \'\'. 1\
Yassesā sibbanī taṇhā pahīnā samucchinnā vūpasannā paṭippassaddhā
abhabbuppattikā\
ñāṇagginā daḍḍhā, so sibbaniṃ taṇhā accagā upaccagā atikkanto
samatikkanto vītivattoti\'\
sodha sibbanimaccagā. \'\
\
Tenāha bhagavā:\
\
\'\'So ubhantamabhiññāya\
Majjhe mattā na lippati\
Taṃ brūmi mahāpuriso\'ti\
So\'dha sibbanimaccagā\'\'ti.\
\
Saha gāthāpariyosānā ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, 2 tesaṃ anekapāṇasahassānaṃ virajaṃ vītamalaṃ
dhammacakkhuṃ\
udapādi. \'Yaṃ kiñci samudayadhammaṃ sabbaṃ taṃ nirodhadhamma\'nti.
Tassa brāhmaṇassa\
anupādāya āsavehi cittaṃ vimucci. Saha arahattappattā
ajinajaṭāvākacīratidaṇḍakamaṇḍalu\
kesā ca massu ca antarahitā. Bhaṇḍu kāsāyavatthavasano
saṅghāṭipattacīvaradharo\
anavatthapaṭipattiyā pañjaliko bhagavantaṃ namassamāno nisinno hoti:
\'satthā me bhante\
bhagavā sāvako\' hama\'smīti.\
\
Tissametteyya suttaniddeso samatto.\
\
1. Adhimuttacittā - pana\
2. Ekavāsanā vāsitā - pana\
\[A.\] Satipaṭṭhānasaṃyutta - nālakavagga - mahā purisaputta\
\[BJT Page 102\] \[\\x 102/\]\
\
3. Puṇṇaka suttaniddeso.\
\
3-1\
\
Anejaṃ mūladassāviṃ - (iccāyasmā puṇṇako)\
Atthi pañhena āgamaṃ\
Kiṃ nissitā isayo manujā\
Khattiyā brāhmaṇā devatānaṃ\
Yaññamakappayiṃsu puthū idha loke\
Pucchāmi taṃ bhagavā brūhi metaṃ.\
\
Anejaṃ mūladassāvinti: \'ejā\' vuccati taṇhā. \'\'Yo rāgo sārāgo anunayo
anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ. \'\' Sā ejā taṇhā buddhassa bhagavato pahīnā
ucchinnamūlā\
tālāvatthukatā anabhāvakatā1 āyatiṃ anuppādadhammā. Tasmā buddho anejo.
Ejāya\
pahīnattā anejo. Bhagavā lābhe\'pi na iñjati, alābhe\'pi na iñjati,
yase\'pi na iñjati, ayase\'pi na\
iñjati, pasaṃsāyapi na iñjati nindāya\'pi na iñjati, sukhe\'pi na
iñjati, dukkhe\'pi na iñjati, na\
calati na vedhati nappavedhatīti \'anejaṃ\'. Mūladassāvinti bhagavā
mūladassāvinti bhagavā\
mūladassāvī, hetudassāvī nidānadassāvī sambhavadassāvī, pabhavadassāvī,\
samuṭṭhānadassāvī, āhāradassāvī, ārammaṇadassāvī, paccayadassāvī,
samudayadassāvī.\
Tīṇi akusalamūlāni: lobho akusalamūlaṃ, doso akusalamūlaṃ, moho
akusalamūlaṃ, vuttaṃ\
hetaṃ bhagavatā: tīṇimāni bhikkhave nidānāni kammānaṃ samudayāya. \'Na
bhikkhave\
lobhajena kammena dosajena kammena mohajena kammena devā paññāyanti,
manussā\
paññāyanti, yā vā panaññā\'pi kāci sugatiyo. Atha kho bhikkhave
lobhajena kammena\
dosajena kammena mohajena kammena nirayo paññāyati, tiracchānayoni
paññāyati,\
pettivisayo paññāyati yā vā panaññā\'pi kāci duggatiyo. Niraye
tiracchānayoniyā pettivisaye2\
attabhāvābhinibbattiyā imāni tīṇi akusalamūlānī\'\'ti\[a\] bhagavā
jānāti, passati. Evampi.\
9Bhagavā mūladassāvī, hetudassāvī, nidānadassāvī, sambhavadassāvī,
pabhavadassāvī,\
samuṭṭhānadassāvī, āhāradassāvī, ārammaṇadassāvī, paccayadassāvī,
samudayadassāvī.\
\
1. Anabhāvaṃgatā-va-ka\
Anabhāvaṃ katā - machasaṃ\
2. Pittivisaye-ka e ci\
\[A.\] Tikaṅguttara-\
\
\[BJT Page 104\] \[\\x 104/\]\
\
Tīṇī kusalamūlāni: alobho kusalamūlaṃ, adoso kusalamūlaṃ, amoho
kusalamūlaṃ, vuttaṃ\
hetaṃ bhagavatā: tīṇimāni bhikkhave nidānāni kammānaṃ samudayāya.
Katamāni tīṇi:\
lobho nidānaṃ kammānaṃ samudayāya, doso nidānaṃ kammānaṃ samudayāya,
moho\
nidānaṃ kammānaṃ samudayāya. Na bhikkhave alobhajena kammena adosajena
kammena\
amohajena kammena nirayo paññāyati, tiracchānayoni paññāyati,
pettivisayo paññāyati, yā\
vā panaññā\'pi kāci duggatiyo. Atha kho bhikkhave alobhajena kammena
adosajena\
kammena amohajena kammena devā paññāyanti, manussā paññāyanti yā vā
panaññāpi kāci\
sugatiyo devesu ca manussesu ca attabhāvābhi nibbattiyā. Imāni tīṇi
kusalamūlānī\'ti.\
\*Bhagavā jānāti passati, evampi bhagavā mūladassāvī, hetudassāvī,
nidānadassāvī,\
sambhavadassāvī, pabhavadassāvī, samuṭṭhānadassāvī, āhāradassāvī,
ārammaṇadassāvī,\
paccayadassāvī, samudayadassāvī. Vuttaṃ hetaṃ bhagavatā, \'\'ye keci
bhikkhave dhammā\
akusalā akusalabhāgiyā akusalapakkhikā sabbete avijjāmūlakā
avijjāsamosaraṇā,\
avijjāsamugghātā, sabbe te samugghātaṃ gacchantī\'\'ti bhagavā jānāti
passati. Evampi\
bhagavā mūladassāvī, hetudassāvī, nidānadassāvī, sambhavadassāvī,
pabhavadassāvī,\
samuṭṭhānadassāvī, āhāradassāvī, ārammaṇadassāvī, paccayadassāvī,
samudayadassāvī.\
Vuttaṃ hetaṃ bhagavatā \'\'ye keci me bhikkhave dhammā kusalā
kusalabhāgiyā\
kusalapakkhikā sabbe te appamādamūlakā, appamādasamosaraṇā, appamādo
tesaṃ\
dhammānaṃ aggamakkhāyatī\'\'ti bhagavā jānāti passati. Evampi bhagavā
mūladassāvī,\
hetudassāvī, nidānadassāvī, sambhavadassāvī, pabhavadassāvī,
samuṭṭhānadassāvī,\
āhāradassāvī, ārammaṇadassāvī, paccayadassāvī, samudayadassāvī.\
Atha vā bhagavā jānāti passati \'\'avijjā mūlaṃ saṅkhārānaṃ saṅkhārā
mūlaṃ viññāṇassa,\
viññāṇaṃ mūlaṃ nāmarūpassa, nāmarūpaṃ mūlaṃ saḷāyatanassa, saḷāyatanaṃ
mūlaṃ\
phassassa, phasso mūlaṃ vedanāya, vedanā mūlaṃ taṇhāya, taṇhā mūlaṃ
upādānassa,\
upādānaṃ mūlaṃ bhavassa, bhavo mūlaṃ jātiyā, jāti mūlaṃ
jarāmaraṇassā\'\'ti bhagavā jānāti\
passati evampi bhagavā mūladassāvī, hetudassāvī, nidānadassāvī,
sambhavadassāvī,\
pabhavadassāvī, samuṭṭhānadassāvī, āhāradassāvī, ārammaṇadassāvī,
paccayadassāvī,\
samudayadassāvī.\
Atha vā, bhagavā jānāti passati cakkhu mūlaṃ cakkhurogānaṃ, sotaṃ mūlaṃ
sotarogānaṃ,\
ghānaṃ mūlaṃ ghānarogānaṃ, jivhā mūlaṃ jivhārogānaṃ kāyo mūlaṃ
kāyarogānaṃ, mano\
mūlaṃ cetasikānaṃ dukkhāna\'\'nti bhagavā jānāti passati. Evampi bhagavā
mūladassāvī,\
hetudassāvī,\
Nidānadassāvī, sambhavadassāvī, pabhavadassāvī,\
Samuṭṭhānadassāvī, āhāradassāvī, ārammaṇadassāvī, paccayadassāvī,
samudayadassāvī\'ti\
\'anejaṃ mūladassāvīṃ.\
\
\*\
\
\[BJT Page 106\] \[\\x 106/\]\
\
Iccāyasmā puṇṇako\'ti padasandhi padasaṃsaggo padapāripūri
akkharasamavāyo\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Puṇṇakoti: tassa
brāhmaṇassa nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ niruttibyañjanaṃ
abhilāpo.\
Puṇṇāko\'ti tassa brāhmaṇassa gottaṃ saṅkhā samaññā paññatti vohāro\'ti
āyasmā puṇṇako.\
\
Atthi pañhena āgamanti. Pañhena atthiko. 1 Āgatomhi pañhaṃ pucchitukāmo2
āgatomhi\
pañhaṃ sotukāmo āgatomhīti evampi \'atthi pañhena āgamaṃ\' atha vā
pañhatthikānaṃ\
pañhaṃ pucchitukāmānaṃ pañhaṃ sotukāmānaṃ āgamanaṃ abhikkamanaṃ
upasaṅkamanaṃ\
payirupāsanaṃ atthīti evampi \'atthi pañhena āgamaṃ\' atha vā pañhāgamo
tuyhaṃ atthi\
tvampi pahū visavi alamatto mayā pucchitaṃ kathetuṃ vissajjetuṃ3
vahassetaṃ bhāranti\
evampi \'atthi pañhena āgamaṃ\'.\
\
Kiṃ nissitā isayo manujā\'ti kiṃ nissitā āsitā4 allīnā upagatā ajjhositā
adhimuttā. 5 Isayo\'ti\
isināmakā ye keci isipabbajjaṃ pabbajitā: ājīvakā nighaṇṭhā jaṭilā
tāpasā. Manujā\'ti manussā\
vuccantīti \'kiṃ nissitā isayo manujā\'.\
\
Khattiyā brāhmaṇā devatānanti: khattiyāti ye keci khattiyajātikā.
Brāhmaṇā\'ti ye keci\
bhovādikā. Devatānanti ājīvakasāvakānaṃ ājīvakā devatā,
nighaṇṭhasāvakānaṃ nighaṇṭhā\
devatā, jaṭilasāvakānaṃ jaṭilā devatā, paribbājakasāvakānaṃ paribbājakā
devatā,\
avaruddhakasāvakānaṃ avaruddhakā6 devatā, hatthivatikānaṃ hatthi devatā,
assavatikānaṃ\
assā devatā, govatikānaṃ gāvo devatā8 kukkuravatikānaṃ kukkurā devatā,
kākavatikānaṃ\
kākā devatā, vāsudevavatikānaṃ vāsudevo devatā, baladevavatikānaṃ
baladevo devatā,\
puṇṇabhaddavatikānaṃ puṇṇabhaddo devatā, maṇibhaddavatikānaṃ maṇibhaddo
devatā,\
aggivatikānaṃ aggi devatā, nāgavatikānaṃ nāgā devatā, supaṇṇavatikānaṃ
supaṇṇā devatā,\
yakkhavatikānaṃ yakkhā devatā, asuravatikānaṃ asurā devatā,
gandhabbavatikānaṃ\
gandhabbā devatā, mahārājavatikānaṃ mahārājāno devatā, candavatikānaṃ
cando devatā,\
suriyavatikānaṃ suriyo devatā, indavatikānaṃ indo devatā,
brahmavatikānaṃ brahmā devatā,\
devavatikānaṃ devo devatā disāvatikānaṃ disā devatā. Ye yesaṃ
dakkhiṇeyyā te tesaṃ\
devatā\'ti khattiyā brāhmaṇā devatānaṃ\'.\
\
1. Pañhatthikāmhā-bahusu\
2. Pañhaṃ pucchitamhā-panana\
3. Visajjetuṃ-machasaṃ\
4. Asitā-va, pa na\
5. Avimuttā-ca\
6. Aviruddhakasāvakānaṃ aviruddhatā-machasaṃ\
\
\[BJT Page 108\] \[\\x 108/\]\
\
Yaññamakappiyiṃsu puthūdha loketi \'yaññaṃ\' vuccati deyyadhammo:\
cīvarapiṇḍapātasenāsanagilānapaccayabhesajjaparikkhāraṃ antaṃ pānaṃ
vatthaṃ yānaṃ\
mālāgandhavilepanaṃ, \[I\] seyyāvasathapadīpeyyaṃ,
yaññamakappiyiṃsu\'\'ti ye\'pi yaññaṃ\
esanti gavesanti pariyesanti
cīvarapiṇḍapātasenāsanagilānapaccayabhesajjaparikkhāraṃ\
antaṃ pānaṃ vatthaṃ yānaṃ mālagandhavilepanaṃ seyyāvasathapadīpeyyaṃ
te\'pi yaññaṃ\
kappenti. Ye\'pi yaññaṃ abhisaṅkharonti\
cīvarapiṇḍapātasenāsanagilānapaccayabhesajjaparikkhāraṃ antaṃ pānaṃ
vatthaṃ yānaṃ\
mālāgandhavilepanaṃ, seyyāvasathapadīpeyyaṃ, te\'pi yaññaṃ kappenti.
Ye\'pi yaññaṃ denti\
yajanti pariccajantī
cīvarapiṇḍapātasenāsanagilānapaccayabhesajjaparikkhāraṃ annaṃ pānaṃ\
vatthaṃ yānaṃ mālāgandhavilepanaṃ, seyyāvasathapadīpeyyaṃ, te\'pi yaññaṃ
kappenti.\
Puthū\'ti yaññā vā ete puthū. Yaññayājakā vā2 ete puthū, dakkhiṇeyyā vā
ete puthu.\
\
Kathaṃ yaññā vā ete puthū: bahukā3 ete yaññā:
cīvarapiṇḍapātabhesajjaparikkhāraṃ annaṃ\
pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ. Evaṃ
yaññavā ete\
puthū. 4 Kathaṃ yaññayājakā vā ete puthū: bahukā ete yaññayājakā:
khattiyā ca brāhmaṇā\
ca vessā ca suddā ca gahaṭṭhā ca pabbajitā ca devā ca manussā ca, evaṃ
yaññayājakā vā ete\
puthū. Kathaṃ dakkhiṇeyyā vā ete puthū: bahukā ete dakkhiṇeyyā puthū:\
samaṇabrāhmaṇā kapaṇaddhikavaṇibbakayācakā, evaṃ dakkhiṇeyyā vā ete
puthū. Idha\
loke\'ti manussaloke\'ti \'yaññamakappayiṃsu puthūdha loke. \'\
\
. 7Pucchāmi taṃ bhagavā brūhi meta\'nti \'pucchā\'ti tisso pucchā:
adiṭṭhajotanā pucchā,\
diṭṭhasaṃsandanā pucchā vimaticchedanā pucchā, katamā adiṭṭhajotanā
pucchā: pakatiyā\
lakkhaṇaṃ aññātaṃ hoti adiṭṭhaṃ atulitaṃ atīritaṃ avibhūtaṃ avibhāvitaṃ
tassa ñāṇāya\
dassanāya tulanāya tīraṇāya vibhāvanāya5. Pañhaṃ pucchati, ayaṃ
adiṭṭhajotanā pucchā.\
Katamā diṭṭhasaṃsandanā pucchā: pakatiyā lakkhaṇaṃ ñātaṃ hoti diṭṭhaṃ
tulitaṃ tīritaṃ\
vibhūtaṃ vibhāvitaṃ. Aññehi paṇḍitehi saddhiṃ saṃsandanatthāya pañhaṃ
pucchati. Ayaṃ\
diṭṭhasaṃsandanā pucchā. Katamā vimaticchedanā pucchā: pakatiyā
saṃsayapakkhanto6.\
Hoti vimatipakkhanto dveḷhakajāto evannu kho na nu kho kinnukho kathaṃnu
kho\'ti. So\
vimaticchedanatthāya pañhaṃ pucchati. Ayaṃ vimaticchedanā pucchā. Imā
tisso pucchā.\
1. Mālāgandhaṃ vilepanaṃ - syā\
2. Yajakā vā - syā\
3. Bahukānaṃ - machasaṃ\
4. Ete yaññāvā ete puthū-pana\
5. Vibhūtatthāya vibhāvanatthāya - machasaṃ, syā.\
6. Saṃsayapakkhando - machasaṃ\
\[BJT Page 110\] \[\\x 110/\]\
\
Aparāpi tisso pucchā: manussapucchā, amanussapucchā, nimmitapucchā.
Katamā\
manussapucchā: manussā buddhaṃ bhagavantaṃ upasaṅkamitvā pañhaṃ
pucchanti: bhikkhū\
pucchanti, bhikkhuṇiyo pucchanti, upāsakā pucchanti, upāsikāyo
pucchanti, rājāno\
pucchanti, khattiyā pucchanti, brāhmaṇā pucchanti, vessā pucchanti,
suddā pucchanti,\
gahaṭṭhā pucchanti, pabbajitā pucchanti, ayaṃ manussapucchā. Katamā
amanussapucchā:\
amanussā buddhaṃ bhagavantaṃ upasaṃkamitvā pañhaṃ pucchanti: nāgā
pucchanti,\
supaṇṇā pucchanti, yakkhā pucchanti, asurā pucchanti. Gandhabbā
pucchanti, mahārājāno\
pucchanti, indā pucchanti, brahmāno pucchanti, devā pucchanti, ayaṃ
amanussapucchā.\
Katamā nimmitapucchā: yaṃ bhagavā rūpaṃ abhinimmināti manomayaṃ
sabbaṅgapaccaṅgaṃ\
ahīnindriyaṃ, taṃ so nimmito\[I\] buddhaṃ bhagavantaṃ upasaṅkamitvā
pañhaṃ pucchati,\
bhagavā vissajjeti. Ayaṃ nimmitapucchā. Imā tisso pucchā.\
\
Aparāpi \'tisso pucchā: attatthapucchā paratthapucchā ubhayatthapucchā.
Aparāpi tisso\
pucchā: diṭṭhadhammikatthapucchā samparāyikatthapucchā paramatthapucchā.
Aparāpi\
tisso pucchā: anavajjapucchā nikkilesatthapucchā vodānatthapucchā:
aparāpi tisso pucchā:\
atītapucchā anāgatapucchā paccuppannapucchā. Aparāpi tisso pucchā:
kusalapucchā\
akusalapucchā avyākatapucchā. Aparāpi tisso pucchā: satipaṭṭhānapucchā\
sammappadhānapucchā iddhipādapucchā. Aparāpi tisso pucchā indriyapucchā
balapucchā\
bojjhaṅgapucchā. Aparāpi tisso pucchā: maggapucchā phalapucchā
nibbānapucchāti.\
\
Pucchāmi tanti: pucchāmi taṃ, yācāmi taṃ, ajjhesāmi taṃ, pasādemi taṃ,
kathayassu me\'ti\
\'pucchāmi taṃ. \' Bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ \'bhagavā\'ti. Brūhi metanti brūhi ācikkhāhi desehi
paññapehi paṭṭhapehi\
vivarāhi vibhajāhi uttānīkarohi pakāsehīti. \'Pucchāmi taṃ bhagavā brūhi
metaṃ\'.\
\
Tenāha so brāhmaṇo:\
\
\'\'Anejaṃ mūladassāviṃ - (iccāyasmā puṇṇako)\
Atthi pañhena āgamaṃ\
Kiṃ nissitā isayo manujā\
Khattiyā brāhmaṇā devatānaṃ\
Yaññamakappiyiṃsu puthūdha loke\
Pucchāmi taṃ bhagavā brūhi meta\'\'nti.\
\
3. So nimmito - machasaṃ\
\
\[BJT Page 112\] \[\\x 112/\]\
\
3-2\
\
Ye keci me isayo manujā (puṇṇakāti bhagavā)\
Khattiyā brāhmaṇā devatānaṃ\
Yaññamakappiyiṃsu puthū\'dha loke\
Āsiṃsamānā\[I\] puṇṇaka itthabhāvaṃ2\
Jaraṃ sitā yaññamakappayiṃsu.\
\
Ye keci me isayo manujā\'ti: \'yekecī\'ti sabbena sabbaṃ sabbathā sabbaṃ
asesaṃ nissesaṃ\
pariyādiyanavacanametaṃ3 ye kecī\'ti. Isayoti isināmakā ye keci
isipabbajjaṃ pabbajitā:\
ājīvakā nigaṇṭhā jaṭilā tāpasā. Manujāti manussā vuccantīti \'ye keci me
isayo manujā\
puṇṇakāti bhagavā\'.\
\
Khattiyā brāhmaṇā devatānanti: \'khattiyā\'ti ye keci khattiyajātikā,
brāhmaṇāti ye keci\
bhovādikā, devatānanti ājīvakasāvakānaṃ ājīvakā devatā,
nighaṇṭhasāvakānaṃ nighaṇṭhā\
devatā, jaṭilasāvakānaṃ jaṭilā devatā, paribbājakasāvakānaṃ paribbājakā
devatā,\
avaruddhakasāvakānaṃ avaruddhakā devatā, hatthivatikānaṃ hatthi devatā,
assavatikānaṃ\
assā devatā, govatikānaṃ gāvo devatā kukkuravatikānaṃ kukkurā devatā,
kākavatikānaṃ\
kākā devatā, vāsudevavatikānaṃ vāsudevo devatā, baladevavatikānaṃ
baladevo devatā,\
puṇṇabhaddavatikānaṃ puṇṇabhaddo devatā, maṇibhaddavatikānaṃ maṇibhaddo
devatā,\
aggivatikānaṃ aggi devatā, nāgavatikānaṃ nāgā devatā, supaṇṇavatikānaṃ
supaṇṇā devatā,\
yakkhavatikānaṃ yakkhā devatā, asuravatikānaṃ asurā devatā,
gandhabbavatikānaṃ\
gandhabbā devatā, mahārājavatikānaṃ mahārājāno devatā, candavatikānaṃ
cando devatā,\
suriyavatikānaṃ suriyo devatā, indavatikānaṃ indo devatā,
brahmavatikānaṃ brahmā devatā,\
devavatikānaṃ devo devatā disāvatikānaṃ disā devatā. Ye yesaṃ
dakkhiṇeyyā te tesaṃ\
devatā\'ti khattiyā brāhmaṇā devatānaṃ\'.\
\
Yaññamakappayiṃsu puthūdha loketi: yaññaṃ vuccati deyyadhammo:\
cīvarapiṇḍapātasenāsanagilānapaccayabhesajjaparikkhāraṃ antaṃ pānaṃ
vatthaṃ yānaṃ\
mālāgandhavilepanaṃ, seyyāvasathapadīpeyyaṃ, yaññamakappiyiṃsu\'\'ti
ye\'pi yaññaṃ esanti\
gavesanti pariyesanti
cīvarapiṇḍapātasenāsanagilānapaccayabhesajjaparikkhāraṃ antaṃ\
pānaṃ vatthaṃ yānaṃ mālagandhavilepanaṃ seyyāvasathapadīpeyyaṃ te\'pi
yaññaṃ kappenti.\
Ye\'pi yaññaṃ abhisaṅkharonti
cīvarapiṇḍapātasenāsanagilānapaccayabhesajjaparikkhāraṃ\
antaṃ pānaṃ vatthaṃ yānaṃ mālāgandhavilepanaṃ, seyyāvasathapadīpeyyaṃ,
te\'pi yaññaṃ\
kappenti. Ye\'pi yaññaṃ denti yajanti pariccajanti\
cīvarapiṇḍapātasenāsanagilānapaccayabhesajjaparikkhāraṃ annaṃ pānaṃ
vatthaṃ yānaṃ\
mālāgandhavilepanaṃ, seyyāvasathapadīpeyyaṃ, te\'pi yaññaṃ kappenti.
Puthū\'ti yaññā vā\
ete puthū. Yaññayājakā vā ete puthū, dakkhiṇeyyā vā ete puthu.\
\
Kathaṃ yaññā vā ete puthū: bahukā3 ete yaññā:\
cīvarapiṇḍapātasenāsanagilānapaccayabhesajjaparikkhāraṃ annaṃ pānaṃ
vatthaṃ yānaṃ\
mālāgandhavilepanaṃ seyyāvasathapadīpeyyaṃ. Evaṃ yaññāvā ete puthū. 4
Kathaṃ\
yaññayājakā vā ete puthū: bahukā ete yaññayājakā: khattiyā ca brāhmaṇā
ca vessā ca suddā\
ca gahaṭṭhā ca pabbajitā ca devā ca manussā ca, evaṃ yaññayājakā vā ete
puthū. Kathaṃ\
dakkhiṇeyyā vā ete puthū: bahukā ete dakkhiṇeyyā puthū: samaṇabrāhmaṇā\
kapaṇaddhikavaṇibbakayācakā, evaṃ dakkhiṇeyyā vā ete puthū. Idha
loke\'ti manussaloke\'ti\
\'yaññamakappayiṃsu puthūdha loke. \'\
\
Āsiṃsamānā puṇṇaka itthabhāvanti: \'āsiṃsamānā\'ti rūpapaṭilābhaṃ
āsiṃsamānā,\
saddapaṭilābhaṃ āsiṃsamānā, gandhapaṭilābhaṃ āsiṃsamānā, rasapaṭilābhaṃ
āsiṃsamānā,\
phoṭṭhabbapaṭilābhaṃ āsiṃsamānā, puttapaṭilābhaṃ āsiṃsamānā,
dārapaṭilābhaṃ\
āsiṃsamānā, dhanapaṭilābhaṃ āsiṃsamānā, yasapaṭilābhaṃ āsiṃsamānā,
issariyapaṭilābhaṃ\
āsiṃsamānā, khattiyamahāsālakule attabhāvapaṭilābhaṃ āsiṃsamānā,
brāhmaṇamahāsālakule\
attabhāvapaṭilābhaṃ āsiṃsamānā, gahapatimahāsālakule
attabhāvapaṭilābhaṃ\
\
1. Āsīsamānāti - machasaṃ\
2. Itthattaṃ - machasaṃ\
Itthataṃ - syā\
3. Pariyādāya vacanametaṃ-pana, syā\
\
\[BJT Page 114\] \[\\x 114/\]\
\
Āsiṃsamānā, cātummahārājikesu, 1 devesu attabhāvapaṭilābhaṃ āsiṃsamānā,
tāvatiṃsesu\
devesu attabhāvapaṭilābhaṃ āsiṃsamānā, yāmesu devesu attabhāvapaṭilābhaṃ
āsiṃsamānā,\
tusitesu devesu attabhāvapaṭilābhaṃ āsiṃsamānā, nimmāṇaratīsu devesu\
attabhāvapaṭilābhaṃ āsiṃsamānā, paranimmitavasavattīsu devesu
attabhāvapaṭilābhaṃ\
āsiṃsamānā, brahmakāyikesu devesu attabhāvapaṭilābhaṃ āsiṃsamānā,
icchamānā3\
sādiyamānā, patthayamānā pihayamānā abhijappamānāti \'āsiṃsamānā\'.
Puṇṇaka\
itthabhāvanti: ettha attabhāvābhinibbattiṃ āsiṃsamānā, ettha
khattiyamahāsālakule\
attabhāvābhinibbattiṃ āsiṃsamānā, ettha brāhmaṇamahāsālakule
attabhāvābhinibbattiṃ\
āsiṃsamānā, ettha gahapatimahāsālakule attabhāvābhinibbattiṃ āsiṃsamānā,
ettha\
cātummahārājikesu attabhāvābhinibbattiṃ āsiṃsamānā, ettha devesu
attabhāvābhinibbattiṃ\
āsiṃsamānā, ettha tāvatiṃsesu devesu attabhāvābhinibbattiṃ āsiṃsamānā,
ettha yāmesu\
devesu attabhāvābhinibbattiṃ āsiṃsamānā, ettha tusitesu devesu
attabhāvābhinibbattiṃ\
āsiṃsamānā, ettha nimmāṇaratīsu devesu attabhāvābhinibbattiṃ āsiṃsamānā,
ettha\
paranimmitavasavattīsu devesu attabhāvābhinibbattiṃ āsiṃsamānā, ettha
brahmakāyikesu\
devesu attabhāvābhinibbattiṃ āsiṃsamānā icchamānā sādiyamānā
patthayamānā pihayamānā\
abhijappamānāti \'āsiṃsamānā puṇṇaka itthabhāvaṃ.\
Jaraṃ sitā yaññamakappayiṃsūti: jarānissitā vyādhinissitā maraṇanissitā\
(sokaparidevadukkhadomanassupāyāsanissitā). Yadeva te jāti nissitā
tadeva te jarānissitā,\
yadeva te jarānissitā tadeva te vyādhinissitā, yadeva te vyādhinissitā
tadeva te\
maraṇanissitā, yadeva te maraṇanissitā tadeva te\
sokaparidevadukkhadomanassupāyāsanissitā, yadeva te\
sokaparidevadukkhadomanassupāyāsanissitā tadeva te gatinissitā, yadeva
te gatinissitā\
tadeva te uppattinissitā, yadeva te uppattinissitā tadeva te
paṭisandhinissitā, yadeva te\
paṭisandhinissitā tadeva te bhavanissitā, yadeva te bhavanissitā tadeva
te saṃsāranissitā,\
yadeva te saṃsāranissitā tadeva te vaṭṭanissitā, allīnā upagatā
ajjhositā adhimuttāti \'jaraṃ\
sitā yaññamakappiyiṃsu\'.\
\
Tenāha bhagavā:\
\
\'\'Ye keci me isayo manujā (puṇṇakāti bhagavā)\
Khattiyā brāhmaṇā devatānaṃ\
Yaññamakappayiṃsu puthū\'dha loke\
Āsiṃsamānā puṇṇaka itthabhāvaṃ\
Jaraṃsitā yaññamakappayiṃsū\'\'ti.\
\
1. Cātumahārājikesu - machasaṃ\
2. Yāmadevesu-va, ka\
3. Icchayamānā - machasaṃ\
\
\[BJT Page 116\] \[\\x 116/\]\
\
3-3\
\
Ye keci\'me isayo manujā (iccāyasmā puṇṇako)\
Khattiyā brāhmaṇā devatānaṃ\
Yaññamakappayiṃsu1 puthū\'dha loke\
Kacci su2 te bhagavā yaññapathe appamattā\
Atāru3 jātiñca jarañca mārisa\
Pucchāmi taṃ bhagavā brūhi metaṃ.\
\
Ye keci me isayo manujāti: \'ye kecī\'ti me isayo manujā khattiyā
brāhmaṇā devatānaṃ\
yaññamakappayiṃsu puthū\'dha loke kacci su te bhagavā yaññāpathe
appamattāti: kaccisū\'ti\
saṃsayapucchā vimatipucchā dveḷhakapucchā anekaṃsapucchā, evaṃ nu kho na
nu kho\
kinnu kho kathannu khoti kaccisu. Te\'ti yaññayājakā vuccanti.\
Bhagavā\'ti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavā\'ti. \'Kacci su te bhagavā\' yaññapathe
appamattāti: yañño yeva\
vuccati yaññapatho, yathā ariyamaggo ariyapatho, devamaggo devapatho,
brahmamaggo\
brahmapatho, evameva yañño yeva vuccati yaññapatho. Apamattāti. Yepi\*
yaññapathe\
appamattā sakaccakārino sātaccakārino aṭṭhitakārino anolīnavuttino4
anikkhittachandā\
anikkhittadhurā taccaritā tabbahulā taggarukā tanninnā tapponā5
tappabbhārā tadadhimuttā\
tadadhipateyyā6 tepi yaññāpathe appamattā, yepi yaññaṃ esanti gavesanti
pariyesanti\
cīvarapiṇḍapātasenāsanagilānapaccayabhesajjaparikkhāraṃ antaṃ pānaṃ
vatthaṃ yānaṃ\
mālāgandhavilepanaṃ seyyāvasathapadīpeyyaṃ sakkaccakārino sātaccakārino
aṭṭhitakārino\
anolīnavuttino anikkhittachandā anikkhittadhurā taccaritā tabbahulā
taggarukā tanninnā\
tapponā tappabbhārā tadadhimuttā tadadhipateyyā tepi yaññāpathe
appamattā, yepi yaññaṃ\
abhisaṃkharonti cīvarapiṇḍapātasenāsanagilānapaccayabhesajjaparikkhāraṃ
antaṃ pānaṃ\
vatthaṃ yānamālāgandhavilepanaṃ7 seyyāvasathapadīpeyyaṃ sakkaccakārino
sātaccakārino\
aṭṭhitakārino anolīnavuttino anikkhittachandā anikkhittadhurā taccaritā
tabbahulā\
taggarukā tanninnā tapponā tappabbhārā tadadhimuttā tadadhipateyyā tepi
yaññāpathe\
appamattā, yepi yaññaṃ denti yajanti pariccajanti\
cīvarapiṇḍapātasenāsanagilānapaccayabhesajjaparikkhāraṃ antaṃ pānaṃ
vatthaṃ yānaṃ\
mālāgandhavilepanaṃ seyyāvasathapadīpeyyaṃ sakkaccakārino sātaccakārino
aṭṭhitakārino\
anolīnavuttino anikkhittachandā anikkhittadhurā taccaritā tabbahulā
taggarukā tanninnā\
tapponā tappabbhārā tadadhimuttā tadadhipateyyā tepi yaññāpathe
appamattāti \'kacci su te\
bhagavā yaññapathe appamattā\'.\
\
Atāru3 jātiñca jarañca mārisāti: jātijarāmaraṇaṃ8 atariṃsu uttariṃsu
patariṃsu\
samatikkamiṃsu vītivattiṃsu. Mārisāti piyavacanaṃ garuvacanaṃ\
sagāravasappatissādhivacanametaṃ \'mārisā\'ti. \'Atāru jātiñca jarañca
mārisa\'.\
\
\* \'\'Yepi\'\' iti machasaṃ, syāmapotthakesu natthi.\
1. Yaññamakappiṃsu-syā.\
2. Kaccissu-syā.\
3. Atāruṃ-syā.\
4. Anolīnavuttikā-va, ka, pana\
5. Tappoṇa - machasaṃ\
6. Tadādhipateyyā - syā\
7. Mālāgandhaṃ - syā,\
8. Jarāmaraṇaṃ - machasaṃ\
\
\
\[BJT Page 118\] \[\\x 118/\]\
\
Pucchāmi taṃ bhagavā brūhi metanti: \'pucchāmi ta\'nti pucchāmi taṃ,
ajjhesāmi taṃ, pasādemi\
taṃ, kathayassū meti \'pucchāmi taṃ\'. Bhagavāti gāravādhivacanaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ \'bhagavā\'ti. Brūhi metanti brūhi ācikkhāhi desehi
paññapehi paṭṭhapehi\
vivarāhi vibhajāhi uttānīkarohi pakāsehīti \'pucchāmi taṃ bhagavā brūhi
metaṃ\'.\
\
Tenāha so brāhmaṇo:\
\
\'\'Ye keci me isayo manujā (iccāyasmā puṇṇako)\
Khattiyā brāhmaṇā, devatānaṃ,\
Yaññamakappayiṃsu puthūdha loke\
Kacci su te bhagavā yaññapathe appamattā\
Atāru jātiñca jarañca mārisa,\
Pucchāmi taṃ bhagavā brūhi meta\'\'nti.\
\
3-4\
\
Āsiṃsanti1 thomayanti abhijappanti juhanti (puṇṇakāti bhagavā)\
Kāmābhijappanti paṭicca lābhaṃ,\
Te yājayogā bhavarāgarattā\
Nātariṃsu jātijaranti brūmi.\
\
Āsiṃsanti thomayanti abhijappanti juhantī\'ti: \'āsiṃsantī\'ti
rūpapaṭilābhaṃ āsiṃsanti,\
saddapaṭilābhaṃ āsiṃsanti, gandhapaṭilābhaṃ āsiṃsanti, rasapaṭilābhaṃ
āsiṃsanti,\
phoṭṭhabbapaṭilābhaṃ āsiṃsanti, puttapaṭilābhaṃ2 āsiṃsanti,
dārapaṭilābhaṃ āsiṃsanti,\
dhanapaṭilābhaṃ āsiṃsanti, yasapaṭilābhaṃ āsiṃsanti, issariyapaṭilābhaṃ
āsiṃsanti,\
khattiyamahāsālakule attabhāvapaṭilābhaṃ āsiṃsanti,
brāhmaṇamahāsālakule\
attabhāvapaṭilābhaṃ āsiṃsanti, gahapatimahāsālakule attabhāvapaṭilābhaṃ
āsiṃsanti,\
cātummahārājikesu devesu attabhāvapaṭilābhaṃ āsiṃsanti, brahmakāyikesu
devesu\
attabhāvapaṭilābhaṃ āsiṃsanti, icchanti sādiyanti patthayanti
pihayantīti āsiṃsanti.\
\
Thomayantīti: yaññaṃ vā thomenti, phalaṃ vā thomenti, dakkhiṇeyye3 vā
thomenti. Kathaṃ\
yaññaṃ thomenti: suciṃ dinnaṃ4 manāpaṃ dinnaṃ, paṇītaṃ dinnaṃ, kālena
dinnaṃ,\
kappiyaṃ dinnaṃ, viceyya dinnaṃ, anavajjaṃ dinnaṃ, abhiṇhaṃ dinnaṃ,
dadaṃ cittaṃ\
pasāditanti thomenti, kittenti vaṇṇenti pasaṃsanti. Evaṃ yaññaṃ
thomayanti.\
\
1. Āsīsanti-va, pana, machasaṃ\
2. Puttadāradhanayasaissariyaṃ -va, ka, ma\
3. Dakkhiṇeyyaṃ - syā\
4. Piyaṃ dinnaṃ - syā\
\
\[BJT Page 120\] \[\\x 120/\]\
\
Kathaṃ phalaṃ thomenti: ito nidānaṃ rūpapaṭilābho bhavissati,
saddapaṭilābho bhavissati,\
gandhapaṭilābho bhavissati, rasapaṭilābho bhavissati,
phoṭṭhabbapaṭilābho bhavissati,\
puttapaṭilābho bhavissati, dārapaṭilābho bhavissati, dhanapaṭilābho
bhavissati,\
yasapaṭilābho bhavissati, issariyapaṭilābho bhavissati,\
Khattiyamahāsālakule attabhāvapaṭilābho bhavissati,\
Brāhmaṇamahāsālakule attabhāvapaṭilābho bhavissati,\
Gahapatimahāsālakule attabhāvapaṭilābho bhavissati,\
Cātummahārājikesu devesu attabhāvapaṭilābho bhavissati,\
Brahmakāyikesu devesu attabhāvapaṭilābho bhavissatīti thomenti, kittenti
vaṇṇenti\
pasaṃsantīti evaṃ phalaṃ thomenti.\
\
Kathaṃ dakkhiṇeyye thomenti: dakkhiṇeyyā jātisampannā gottasampannā
ajjhāyakā\
mantadharā tiṇṇaṃ vedānaṃ pāragū sanighaṇḍukeṭubhānaṃ
sākkharappabhedānaṃ\
itihāsapañcamānaṃ padakā veyyākaraṇā lokāyatamahāpurisalakkhaṇesu
anavayāti, vītarāgā\
vā rāgavinayāya vā paṭipannā, vītadosā vā dosavinayā vā paṭipannā,
vītamohā vā\
mohavinayāya vā paṭipannā, saddhāsampannā sīlasampannā samādhisampannā\
paññāsampannā vimuttisampannā vimuttiñāṇadassanasampannāti thomenti
kittenti\
vaṇṇenti pasaṃsanti. Evaṃ dakkhiṇeyye thomentīti \'āsiṃsanti
thomenti\'.\
\
Abhijappantīti: rūpapaṭilābhaṃ abhijappanti, saddapaṭilābhaṃ
abhijappanti,\
gandhapaṭilābhaṃ abhijappanti, rasapaṭilābhaṃ abhijappanti,
phoṭṭhabbapaṭilābhaṃ\
abhijappanti, puttapaṭilābhaṃ abhijappanti, dārapaṭilābhaṃ abhijappanti,
dhanapaṭilābhaṃ\
abhijappanti, yasapaṭilābhaṃ abhijappanti, issariyapaṭilābhaṃ
abhijappanti,\
khattiyamahāsālakule attabhāvapaṭilābhaṃ abhijappanti,
brāhmaṇamahāsālakule\
attabhāvapaṭilābhaṃ abhijappanti, gahapatimahāsālakule
attabhāvapaṭilābhaṃ abhijappanti,\
cātummahārājikesu devesu attabhāvapaṭilābhaṃ abhijappanti,
brahmakāyikesu devesu\
attabhāvapaṭilābhaṃ abhijappantīti \'āsiṃsanti thomayanti abhijappanti.
\' Juhantīti juhanti\
denti yajanti pariccajanti
cīvarapiṇḍapātasenāsanagilānapaccayabhesajjaparikkhāraṃ antaṃ\
pānaṃ vatthaṃ yānaṃ mālāgandhavilepanaṃ seyyāvasathapadīpeyyanti
\'āsiṃsanti thomenti\
abhijappanti juhanti\'\
Puṇṇakāti bhagavāti: puṇṇakā\'ti bhagavā taṃ brāhmaṇaṃ nāmena ālapati.\
Bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'puṇṇakāti bhagavā. \'\
\
Kāmābhijappanti paṭicca lābhanti: rūpapaṭilābhaṃ paṭicca kāme
abhijappanti,\
saddapaṭilābhaṃ paṭicca kāme abhijappanti, gandhapaṭilābhaṃ paṭicca kāme
abhijappanti,\
rasapaṭilābhaṃ paṭicca kāme abhijappanti, phoṭṭhabbapaṭilābhaṃ paṭicca
kāme\
abhijappanti, puttapaṭilābhaṃ paṭicca kāme abhijappanti, dārapaṭilābhaṃ
paṭicca kāme\
abhijappanti, dhanapaṭilābhaṃ paṭicca kāme abhijappanti, yasapaṭilābhaṃ
paṭicca kāme\
abhijappanti, issariyapaṭilābhaṃ paṭicca kāme abhijappanti,
khattiyamahāsālakule\
attabhāvapaṭilābhaṃ paṭicca kāme abhijappanti, brāhmaṇamahāsālakule\
attabhāvapaṭilābhaṃ paṭicca kāme abhijappanti, gahapatimahāsālakule
attabhāvapaṭilābhaṃ\
paṭicca kāme abhijappanti, cātummahārājikesu devesu attabhāvapaṭilābhaṃ
paṭicca kāme\
abhijappanti, brahmakāyikesu devesu attabhāvapaṭilābhaṃ paṭicca kāme
abhijappantīti\
pajappantīti \'kāmābhijappanti paṭicca lābhaṃ\'.\
\
\[BJT Page 122\] \[\\x 122/\]\
\
Te yājayogā bhavarāgarattā nātariṃsu jātijaranti brūmīti: \'te\'ti
yaññayājakā vuccanti.\
Yājayogāti yājayogesu yuttā payuttā āyuttā samāyuttā taccaritā tabbahulā
taggarukā\
tanninnā tapponā tappabbhārā tadadhimuttā tadadhipateyyāti, \'te
yājayogā\'. Bhavarāgarattāti\
bhavarāgo vuccati yo bhavesu bhavacchando bhavarāgo bhavanandi
bhavataṇhā\
bhavasineho bhavapariḷāho bhavamucchā bhavajjhosānaṃ bhavarāgena bhavesu
rattā\
giddhā gathitā1 mucchitā ajjhopannā2 laggā laggitā palibuddhāti \'te
yājayogā\
bhavarāgarattā\'.\
\
Nātariṃsu jātijaranti brūmīti: te yājayogā bhavarāgarattā
jātijarāmaraṇaṃ nātariṃsu, na\
uttariṃsu na patariṃsu na samatikkamiṃsu na vītivattiṃsu, jātijarāmaraṇā
anikkhantā3\
anissaṭā4 anatikkantā asamatikkantā avītivattā anto jātijarāmaraṇe
parivattanti ante\
saṃsārapathe parivattanti, jātiyā anugatā jarāya anusaṭā byādhinā
abhibhūtā maraṇena\
abbhāhatā atāṇā alenā asaraṇā asaraṇībhūtāti. Brūmi. Ācikkhāmi desemi
paññāpemi\
paṭṭhapemi vivarāmi vibhajāmi uttānīkaromi pakāsemīti \'te yājayogā
bhavarāgarattā\
nātariṃsu jātijaranti brūmi\'.\
\
Tenāha bhagavā:\
\
\'\'Āsiṃsanti thomayanti abhijappanti juhanti (puṇṇakāti bhagavā)\
Kāmābhijappanti paṭicca lābhaṃ\
Te yājayogā bhavarāgarattā\
Nātariṃsu jātijaranti brūmī\'\'ti\
\
3-5\
\
Te ce nātariṃsu yājayogā (iccāyasmā puṇṇako)\
Yaññehi jātiñca jarañca mārisa,\
Atha ko carahi devamanussaloke\
Atāri jātiñca jarañca mārisa,\
Pucchāmi taṃ bhagavā brūhi metaṃ.\
\
Te ce nātariṃsu yājayogāti: te yaññayājakā yājayogā bhavarāgarattā
jātijarāmaraṇaṃ\
nātariṃsu, na uttariṃsu, na patariṃsu, na samatikkamiṃsu, na
vītivattiṃsu, jātijarāmaraṇā\
anikkhantā3 anissaṭā4 anatikkantā asamatikkantā avītivattā anto
jātijarāmaraṇe parivattanti,\
\
1. Gadhitā - bahusu\
2. Ajjhosannā-va-ka-machasaṃ\
3. Anikkhittā - pana\
4. Anissatā - sa\
Anissitā - pana\
\
\[BJT Page 124\] \[\\x 124/\]\
\
Anto saṃsārapathe parivattanti jātiyā anugatā, jarāya anusaṭā1 byādhinā
abhibhūtā,\
maraṇena abbhāhatā, atāṇā alenā asaraṇā asaraṇībhūtāti te ce nātariṃsu
yājayogā.\
Iccāyasmā\
Puṇṇāko\'ti iccāti padasandhi padasaṃsaggo padapāripūri akkharasamavāyo\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Puṇṇakoti: tassa
brāhmaṇassa nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ niruttibyañjanaṃ
abhilāpo.\
Puṇṇāko\'ti tassa brāhmaṇassa gottaṃ saṅkhā samaññā paññatti vohāro\'ti
āyasmā puṇṇako.\
\
Yaññehi jātiñca jarañca mārisāti \'yaññehī\'ti yaññehi pahūtehi yaññehi
vividhehi yaññehi\
puthūhi \'mārisā\'ti: piyavacanaṃ garuvacanaṃ
sagāravasappatissādhivacanametaṃ \'mārisā\'ti.\
\'Yaññehi jātiñca jarañca mārisa\'.\
\
Atha ko carahi devamanussaloke atāri jātiñca jarañca mārisāti: atha ko
eso sadevake loke\
samārake sabrahmake sassamaṇabrāhmaṇiyā pajāya sadevamanussāya
jātijarāmaraṇaṃ atari\
uttari patari samatikkami vītivattayi. Mārisāti piyavacanaṃ garuvacanaṃ\
sagāravasappatissādhivacanametaṃ mārisāti. \'Atha ko carahi
devamanussaloke atāri jātiñca\
jarañca mārisa\'.\
\
Pucchāmi taṃ bhagavā brūhi metanti: pucchāmi ta\'nti pucchāmi taṃ,
yācāmi taṃ, ajjhesāmi\
taṃ, pasādemi taṃ. Kathayassu metanti \'pucchāmi taṃ\'.\
Bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ \'bhagavā\'ti. Brūhi metanti: brūhi ācikkhāhi desehi
paññapehi paṭṭhapehi\
vivarāhi vibhajāhi uttānīkarohi pakāsehīti \'pucchāmi taṃ bhagavā brūhi
metaṃ\'.\
\
Tenāha se brāhmaṇo:\
\
Te ce nātariṃsu yājayogā (iccāyasmā puṇṇako)\
Yaññehi jātiñca jarañca mārisa,\
Atha ko carahi devamanussaloke\
Atāri jātiñca jarañca mārisa\
Pucchāmi taṃ bhagavā brūhi meta\'nti.\
\
1. Anugatā-pana\
\
\[BJT Page 126\] \[\\x 126/\]\
\
3-6\
\
Saṅkhāya lokasmiṃ parovarāni2 (puṇṇakāti bhagavā)\
Yassiñjitaṃ natthi kuhiñci loke\
Santo vidhūmo anīgho nirāso\
Atāri so jātijaranti brūmī.\
\
Saṅkhāya lokasmiṃ parovarānīti: \'saṅkhā\' vuccati ñāṇaṃ,\
\'\'Yā paññā pajānanā vicayo pavicayo dhammavicayo sallakkhaṇā
upalakkhaṇā\
paccupalakkhaṇā paṇḍiccaṃ kosallaṃ nepuññaṃ vebhavyā cintā upaparikkhā
bhūri medhā\
pariṇāyikā vipassanā sampajaññaṃ patodo paññā paññindriyaṃ paññābalaṃ
paññāsatthaṃ\
paññāpāsādo paññāāloko paññāobhāso paññāpajjoto paññāpāsādo paññāāloko
paññāobhāso\
paññāpajjoto paññāratanaṃ amoho dhammavicayo sammādiṭṭhi. \[A\]\
\
Parovarānīti \'oraṃ\' vuccati sakattabhāvo, paraṃ vuccati parattabhāvo,
oraṃ vuccati\
sakarūpavedanāsaññāsaṃkhāraviññāṇaṃ, paraṃ vuccati\
pararūpavedanāsaññāsaṃkhāraviññāṇaṃ, oraṃ vuccati cha ajjhattikāni
āyatanāni paraṃ\
vuccati cha bāhirāni āyatanāni, oraṃ vuccati manussaloko, paraṃ vuccati
devaloko, oraṃ\
vuccati kāmadhātu, paraṃ vuccati rūpadhātu arūpadhātu, oraṃ vuccati
kāmadhāturūpadhātu,\
paraṃ vuccati arūpadhātu, saṅkhāya lokasmiṃ parovarānīti: parovarāni
aniccato saṅkhāya,\
dukkhato saṅkhāya jānitvā tulayitvā tīrayitvā vibhāvayitvā vibhūtaṃ
katvā, rogato saṅkhāya\
jānitvā tulayitvā tīrayitvā vibhāvayitvā vibhūtaṃ katvā, gaṇḍato
saṅkhāya jānitvā tulayitvā\
tīrayitvā vibhāvayitvā vibhūtaṃ katvā, nissaraṇato saṅkhāya jānitvā
tulayitvā tīrayitvā\
vibhāvayitvā vibhūtaṃ katvāti \'saṅkhāya lokasmiṃ parovarāni. \'
Puṇṇakāti bhagavāti:\
\'puṇṇakā\'ti bhagavā taṃ brāhmaṇaṃ nāmena ālapati. Bhagavāti
gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ \'bhagavā\'ti \'puṇṇakāti bhagavā. \'\
\
Yassiñjitaṃ natthi kuhiñci loketi: \'yassā\'ti arahato khīṇāsavassa.
Iñjitanti: taṇhiñjitaṃ\
diṭṭhiñjitaṃ māniñjitaṃ kilesiñjitaṃ kāmiñjitaṃ, yassime iñjitā natthi,
na santi, na saṃvijjanti,\
nupalabbhanti, pahīnā samucchinnā vūpasannā paṭippassaddhā
abhabbuppattikā ñāṇagginā\
daḍḍhā. Kuhiñcīti kuhiñci kismiñci katthaci ajjhattaṃ vā bahiddhā vā
ajjhattabahiddhā vā.\
Loketi apāyaloke \'yassiñjitaṃ natthi kuhiñci loke, \' āyatanaloketi
\'yassiñjitaṃ natthi kuhiñci\
loke\'\
\
1. Lokamhi - machasaṃ\
2. Paroparāni va-vī-ka-pana-syā machasaṃ.\
\[A.\] Dhammasaṅgaṇī-cittuppādakaṇḍa\
3. Paroparāniti-va-ka-\
\
\[BJT Page 128\] \[\\x 128/\]\
\
Santo vidhūmo (anīgho) nirāso atāri so jātijaranti brūmīti: \'santo\'ti
rāgassa santattā santo,\
dosassa santattā santo, mohassa santattā santo, kodhassa santattā santo,
upanāhassa santattā\
santo, makkhassa santattā santo, sabbākusalābhisaṃkhārānaṃ santattā
samitattā\
vūpasamitattā vijjhātattā nibbutattā vigatattā paṭippassaddhattā santo
upasanto vūpasanto\
nibbuto paṭippassaddhoti \'santo\'.\
\
Vidhūmoti: kāyaduccaritaṃ vidhūmitaṃ1 vidhamitaṃ sositaṃ visositaṃ
byantīkataṃ,\
vacīduccaritaṃ vidhūmitaṃ vidhamitaṃ sositaṃ visositaṃ byantīkataṃ, rāgo
vidhūmito\
vidhamito sosito visosito byantīkato, doso vidhūmito vidhamito sosito
visosito byantīkato,\
moho vidhūmito vidhamito sosito visosito byantīkato, kodho vidhūmito
vidhamito sosito\
visosito byantīkato, upanāho vidhūmito vidhamito sosito visosito
byantīkato, makkho\
vidhūmito vidhamito sosito visosito byantīkato, paḷāso vidhūmito
vidhamito sosito visosito\
byantīkato, issā vidhūmitā vidhamitā sositā visositā byantīkatā,
macchariyaṃ vidhūmitaṃ\
vidhamitaṃ sositaṃ visositaṃ byantīkataṃ, māyā vidhūmitā vidhamitā
sositā visositā\
byantīkatā, sāṭheyyaṃ vidhūmitaṃ vidhamitaṃ sositaṃ visositaṃ
byantīkataṃ, thambho\
vidhūmito vidhamito sosito visosito byantīkato, sārambho vidhūmito
vidhamito sosito\
visosito byantīkato, māno vidhūmito vidhamito sosito visosito
byantīkato, atimāno\
vidhūmito vidhamito sosito visosito byantīkato, mado vidhūmito vidhamito
sosito visosito\
byantīkato, pamādo vidhūmito vidhamito sosito visosito byantīkato, sabbe
kilesā vidhūmitā\
vidhamitā sositā visositā byantīkatā, sabbe duccaritā vidhūmitā
vidhamitā sositā visositā\
byantīkatā, sabbe darathā vidhūmitā vidhamitā sositā visositā
byantīkatā, sabbe pariḷāhā\
vidhūmitā vidhamitā sositā visositā byantīkatā, sabbe santāpā vidhūmitā
vidhamitā sositā\
visositā byantīkatā, sabbākusalābhisaṅkhārā vidhūmitā vidhamitā sositā
visositā byantīkatā.\
Athavā2 \'kodho\' vuccati dhūmo:\
\
1 \'\'Māno hi te brāhmaṇa (khāribhāro)\
Kodho dhūmo bhasmani3 mosavajjaṃ,\
Jivhā sujā hadayaṃ4 jotiṭṭhānaṃ\
Attā sudanto purisassa joti. \'\'\[A\]\
\
Apica dasahākārehi kodho jāyati: \'anatthaṃ me acarī\'ti kodho jāyati.
\'Anatthaṃ me caratī\'ti\
kodho jāyati, \'anatthaṃ me carissatī\'ti kodho jāyati, \'piyassa me
manāpassa anatthaṃ acari,\
anatthaṃ carati, anatthaṃ carissatī\'ti kodho jāyati, appiyassa me
amanāpassa, atthaṃ acari,\
atthaṃ carati, atthaṃ carissatī\'ti kodho jāyati, aṭṭhāne vā pana kodho
jāyati. Yo evarūpo\
cittassa āghāto paṭighāto paṭighaṃ paṭivirodho kopo pakopo sampakopo
doso padoso\
sampadoso cittassa vyāpatti5 manopadoso kodho kujjhanā kujjhitattaṃ doso
dussanā\
dussitattaṃ byāpatti byāpajjanā byāpajjitattaṃ virodho paṭivirodho
caṇḍikkaṃ asuropo6\
anattamanatā cittassa. Ayaṃ vuccati kodho\'\'\
1. Vidhūsitaṃ-va, ka\
2. Apica-pana\
3. Gammani-va, ka, syā\
4. Tapparassa-syā\
\[A.\] Saṃyutta sundarika bhāradavājasutta\
5. Byāpatti - machasaṃ\
6. Assuropo - syā\
\
\[BJT Page 130\] \[\\x 130/\]\
\
Apica kodhassa adhimattaparittattā veditabbā: atthi kañcikālaṃ kodho
cittāvilakaraṇamatto\
hoti, na ca tāva mukhakulanavikulano1 hoti, atthi kañcikālaṃ kodho\
mukhakulanavikulanamatto hoti na ca tāva hanusañcopano hoti, atthi
kañcikālaṃ kodho\
hanusañcopanamatto hoti na ca tāva pharusavācaṃ nicchāraṇo hoti, na ca
tāva\
disāvidisānuvilokano hoti, atthi kañcikālaṃ kodho
disāvidisānuvilokanamatto hoti, na ca\
tāva daṇḍasatthaparāmasano hoti, atthi kañcikālaṃ kodho
daṇḍasatthaparāmasanamattato\
hoti, na ca tāva daṇḍasatthaabbhukkiraṇamatto hoti, na ca tāva
daṇḍasatthaabhinipātano\
hoti, atthi kañcikālaṃ kodho daṇḍasatthaabhinipātanamatto hoti, na ca
tāva\
(chinnavicchinnakaraṇo) hoti, atthi kañcikālaṃ kodho
(chinnavicchinnakaraṇamatto) hoti, na\
ca tāva sambhañjanapaḷibhañjanā hoti, atthi kañcikālaṃ kodho\
sambhañjanapaḷibhañjanamatto hoti. Na ca tāva aṅgamaṅgaapakaḍḍhano2
hoti. Atthi\
kañcikālaṃ kodho aṅgamaṅgaapakaḍḍhanamatto hoti, na ca tāva jīvitā
voropano hoti. Atthi\
kañcikālaṃ kodho jīvitā voropanamatto hoti, na ca tāva
sabbacāgapariccāgāya saṇṭhito hoti\
yato kho kodho paraṃ puggalaṃ3 ghātetvā attānaṃ ghāteti, ettāvatā kodho\
paramussadagato4 paramavepullappatto hoti. Yassa so hoti kodho pahīno
samucchinno\
vūpasanno paṭipassappaddho abhabbuppattiko ñāṇagginā daḍḍho so vuccati
\'vidhumo\'\
\
Kodhassa pahīnattā vidhumo, kodhavatthussa pariññātattā vidhumo,
kodhahetussa\
pariññātattā vidhumo, kodhahetussa upacchinnattā vidhumo.\
Anīghoti rāgo nīgho, doso nīgho, moho nīgho, kodho nīgho, upanāho nīgho,
makkho\
nīgho, paḷāso nīgho, issā nīgho, macchariyaṃ nīgho, māyā nīgho,
sāṭheyyaṃ nīgho,\
thambho nīgho, sārambho nīgho, māno nīgho, atimāno nīgho, mado nīgho,
pamādo\
nīgho, sabbe kilesā nīghā, sabbe duccaritā nīghā, sabbe darathā nīghā,
sabbe pariḷāhā\
nīghā, sabbe santāpā nīghā, sabbākusalābhisaṃkhārā nīghā, yassete nīghā
pahīnā\
samucchinnā vūpasannā paṭippassaddhā abhabbuppattikā ñāṇagginā daḍḍhā,
so vuccati\
\'anīgho\' nirāsoti \'āsā\' vuccati taṇhā,\
\
\'\'Yo rāgo sārāgo anunayo anurodho nandi nandirāgo cittassa sārāgo
icchā mucchā ajjhosānaṃ\
gedho paḷigedho saṅgo paṅko ejā māyā janikā sañjanikā sañjaninī sibbanī
jālinī saritā\
visattikā suttaṃ visaṭā āyūhanī dutiyā paṇidhi bhavanetti vanaṃ vanatho
santhavo sneho\
apekkho paṭibandhu āsā āsiṃsanā āsiṃsitattaṃ, rūpāsā saddāsā gandhāsā
rasāsā\
phoṭṭhabbāsā lābhāsā dhanāsā puttāsā jīvitāsā, jappā pajappā abhijappā
jappanā jappitattaṃ\
loluppaṃ loluppāyanā loluppāyitattaṃ pucchiñcikatā sādukamyatā,
adhammarāgo\
visamalobho nikanti nikāmanā patthanā pihanā sampatthanā, kāmataṇhā
bhavataṇhā\
vibhavataṇhā rūpataṇhā arūpataṇhā nirodhataṇhā, rūpataṇhā saddataṇhā
gandhataṇhā\
rasataṇhā phoṭṭhabbataṇhā dhammataṇhā, ogho yogo gantho upādānaṃ
āvaraṇaṃ\
nīvaraṇaṃ chadanaṃ bandhanaṃ upakkileso anusayo pariyuṭṭhānaṃ latā
vevicchaṃ,\
dukkhamūlaṃ dukkhanidānaṃ dukkhappabhavo mārapāso mārabalisaṃ
māravisayo\
taṇhānadī taṇhājālaṃ taṇhāgaddulaṃ taṇhāsamuddo, abhijjhā lobho
akusalamūlaṃ. \'\' \[A\]\
yassesā āsā taṇhā pahīnā samucchinnā vūpasannā paṭippassaddhā
abhabbuppattikā\
ñāṇagginā daḍḍhā.\
\
1. Parikūlanaṃ - pana\
2. Ākaḍḍhano - pana -\
3. Parapuggalaṃ-va-vi-ka-\
4. Paramukkaṃsagato-pana\
\[A.\] Dhammasaṅgaṇī - nikkhepakaṇḍa\
\
\[BJT Page 132\] \[\\x 132/\]\
\
So vuccati \'nirāso\' jātīti \'\'yā tesaṃ tesaṃ sattānaṃ tamhi tamhi
sattanikāye jāti saṃjāti okkanti\
abhinibbatti khandhānaṃ pātubhāvo āyatanānaṃ paṭilābho\'\'\[b,\] jarāti,
\'\'yā tesaṃ tesaṃ\
sattānaṃ tamhi tamhi sattanikāye jarā jīraṇatā khaṇḍiccaṃ pāliccaṃ
valittacatā āyuno\
saṃhāni indriyānaṃ paripāko\'\'\[c.\] Santo vidhumo anigho nirāso. Atāri
so jāti jaranti brūmīti\
yo santo ca vidhumo ca anīgho ca nirāso ca, so jāti jarā maraṇaṃ atari
uttari patari\
samatikkami vītivattayīti brūmi ācikkhāmi desemi paññapemi paṭṭhapemi
vivarāmi\
vibhajāmi uttānīkaromi pakāsemīti \'santo vidhumo anīgho nirāso atāri so
jāti jaranti brūmi.\
\'\
\
Tenāha bhagavā:\
\
\'\'Saṅkhāya lokasmiṃ parovarāni (puṇṇakāti bhagavā)\
Yassiñjitaṃ natthi kuhiñci loke,\
Santo vidhumo anīgho nirāso\
Atāri so jātijaranti brūmī\'\'ti\
\
Sahagāthāpariyosānā ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, tesaṃ anekapāṇasahassānaṃ virajaṃ vītamalaṃ
dhammacakkhuṃ udapādi.\
\'Yaṃ kiñci samudayadhammaṃ sabbaṃ taṃ nirodhadhamma\'nti. Tassa
brāhmaṇassa\
anupādāya āsavehi cittaṃ vimucci. Saha arahattappattā
ajinajaṭāvākacīratidaṇḍakamaṇḍalu\
kesā ca massu ca antarahitā. Bhaṇḍu kāsāyavatthavasano
saṅghāṭipattacīvaradharo\
anavatthapaṭipattiyā pañjaliko bhagavantaṃ namassamāno nisinno hoti:
\'satthā me bhante\
bhagavā sāvako\' hama\'smīti.\
\
Puṇṇaka suttaniddeso samatto\
\
\[B.\] Sacca vibhaṅga\
\[C.\] Sacca vibhaṅga\
\
\[BJT Page 134\] \[\\x 134/\]\
\
4. Mettagū suttaniddeso\
\
4-1\
\
Pucchāmi taṃ bhagavā brūhimetaṃ (iccāyasmā mettagū)\
Maññāmi taṃ vedaguṃ bhāvitattaṃ\
Kuto nu dukkhā samudāgatā1 ime\
Ye keci lokasmiṃ anekarūpā.\
\
Pucchāmi taṃ bhagavā brūhi metanti: \'pucchāmī\'ti tisso pucchā:
adiṭṭhajotanā pucchā,\
diṭṭhasaṃsandanā pucchā, vimaticchedanā pucchā.\
\
Katamā adiṭṭhajotanā pucchā: pakatiyā lakkhaṇaṃ aññātaṃ hoti adiṭṭhaṃ
atulitaṃ atīritaṃ\
avibhūtaṃ avibhāvitaṃ, tassa ñāṇāya dassanāya tulanāya tīraṇāya2
vibhūtatthāya\
vibhāvanatthāya pañhaṃ pucchati. Ayaṃ adiṭṭhajotanā pucchā.\
\
Katamā diṭṭhasaṃsandanā pucchā: pakatiyā3 lakkhaṇaṃ ñātaṃ hoti diṭṭhaṃ
tulitaṃ tīritaṃ\
vibhūtaṃ vibhāvitaṃ aññehi paṇḍitehi saddhiṃ saṃsandanatthāya pañhaṃ
pucchati. Ayaṃ\
diṭṭhasaṃsandanā pucchā.\
\
Katamā vimaticchedanā pucchā: pakatiyā saṃsayapakkhanto4 hoti, vimati
pakkhanto5\
dveḷhakajāto evaṃ nu kho na nu kho kiṃ nu kho kathaṃ nu khoti. So
vimaticchedanatthāya\
pañhaṃ pucchati. Ayaṃ vimaticchedanā pucchā. Imā tisso pucchā.\
Aparāpi tisso pucchā: manussapucchā. Amanussapucchā, nimmitapucchā.\
\
Katamā manussapucchā: manussā buddhaṃ bhagavantaṃ upasaṅkamitvā pañhaṃ
pucchanti,\
bhikkhu pucchanti, bhikkhuṇiyo pucchanti, upāsakā pucchanti, upāsikāyo
pucchanti, rājāno\
pucchanti, khattiyā pucchanti, brāhmaṇā pucchanti, vessā pucchanti,
suddā pucchanti,\
gahaṭṭhā pucchanti, pabbajitā pucchanti. Ayaṃ manussapucchā.\
\
Katamā amanussapucchā: amanussā buddhaṃ bhagavantaṃ upasaṅkamitvā
pañhaṃ\
pucchanti, nāgā pucchanti, supaṇṇā pucchanti, yakkhā pucchanti, asurā
pucchanti,\
gandhabbā pucchanti mahārājāno pucchanti, indā pucchanti, brahmāno
pucchanti, devā\
pucchanti, ayaṃ amanussapucchā.\
\
1. Gatāme - pana\
2. Tīraṇaya vibhāvanāya pucchati, pana\
3. Pakatiyā-va, va, vi, ka\
Pakkhando - machasaṃ\
4. Pakkhanto-va, vi, ka, pana\
5. Vimatipakkhanto-va, vi, ka, pana\
\
\[BJT Page 136\] \[\\x 136/\]\
\
Katamā nimmitapucchā: yaṃ bhagavā rūpaṃ abhinimmināti manomayaṃ
sabbaṅgapaccaṅgaṃ\
ahīnindriyaṃ, so nimmito buddhaṃ bhagavantaṃ upasaṃkamitvā pañhaṃ
pucchati, bhagavā\
vissajjeti. Ayaṃ nimmitapucchā. Imā tisso pucchā.\
\
Aparāpi tisso pucchā: attatthapucchā, paratthapucchā, ubhayatthapucchā,
aparāpi tisso\
pucchā: diṭṭhadhammikatthapucchā, samparāyikatthapucchā.
Paramatthapucchā. Aparāpi\
tisso pucchā: anavajjatthapucchā, nikkilesatthapucchā, vodānatthapucchā.
Aparāpi tisso\
pucchā: atītā pucchā, anāgatā pucchā, paccuppannā pucchā. Aparāpi tisso
pucchā:\
ajjhattapucchā, bahiddhāpucchā, ajjhattabahiddhā pucchā, aparāpi tisso
pucchā:\
kusalapucchā, akusalapucchā, abyākatapucchā, aparāpi tisso pucchā:
khandhapucchā\
dhātupucchā, āyatanapucchā, aparāpi tisso pucchā: satipaṭṭhānapucchā,\
sammappadhānapucchā, iddhipādapucchā. Aparāpi tisso pucchā:
indriyapucchā, balapucchā,\
bojjhaṅgapucchā. Aparāpi tisso pucchā: maggapucchā, phalapucchā,
nibbānapucchā.\
\
Pucchāmi tanti: pucchāmi taṃ, yācāmi taṃ, ajjhesāmi taṃ, pasādemi taṃ,
\'kathayassu me\'ti\
\'pucchāmi taṃ\'. Bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'pucchāmi taṃ bhagavā. \' Brūhi metanti
brūhi ācikkha desehi\
paññapehi paṭṭhapehi vivara vibhaja uttānīkarohi pakāsehīti \'pucchāmi
taṃ bhagavā brūhi\
metaṃ\'. Iccāyasmā mettagūti, -\
\'Iccā\'ti padasandhi padasaṃsaggo padapāripūri akkharasamavāyo
byañjanasiliṭṭhatā\
padānupubbatāpetaṃ \'iccāti\'. Āyasmā\'ti: piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Puṇṇakoti: tassa
brāhmaṇassa nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ niruttibyañjanaṃ
abhilāpo.\
Mettagū\'ti tassa brāhmaṇassa gottaṃ saṅkhā samaññā paññatti vohāro\'ti
iccāyasmā mettagūti:\
\
Maññāmi taṃ vedaguṃ1 bhāvitattanti: \'vedagū\'ti taṃ maññāmi
\'bhāvitatto\'ti taṃ maññāmi,\
evaṃ pajānāmi, evaṃ ājānāmi, 2 evaṃ vijānāmi, 3 evaṃ paṭivijānāmi, evaṃ
paṭivijjhāmi\
\'vedagū bhāvitatto\'ti kathaṃ bhagavā vedagū: vedo vuccati catusu
maggesu ñāṇaṃ, paññā\
paññindriyaṃ paññābalaṃ dhammavicayasambojjhaṅgo vīmaṃsā vipassanā
sammādiṭṭhi,\
bhagavā tehi vedehi jātijarāmaraṇassa antagato5\
\
1. \'Yaṃ\' ti natthi-va, vi, machasaṃ\
2. Vedagū - machasaṃ\
3. Ajānāmi\
4. Pajānāmi-katthaci\
5. Antaṃgato-ka, vi\
\
\[BJT Page 138\] \[\\x 138/\]\
\
Antappatto koṭigato koṭippatto pariyantagato pariyantappatto vosānagato
vosānappatto\
tāṇagato tāṇappatto lenagato lenappatto saraṇagato saraṇappatto
abhayagato abhayappatto\
accutagato accutappatto amatagato amatappatto nibbānagato nibbānappatto.
Vedānaṃ vā\
antagatoti vedagū, vedehi vā antagatoti vedagū, sattannaṃ vā dhammānaṃ
(viditattā) vedagū:\
sakkāyadiṭṭhi viditā hoti, vicikicchā viditā hoti, sīlabbataparāmāso
vidito hoti, rāgo - doso\
- moho - māno vidito hoti, viditāssa honti pāpakā akusalā dhammā
saṃkilesikā ponobhavikā\
sadarā1 dukkhavipākā āyatiṃ jātijarāmaraṇīyā:\
\
1. \'\'Vedāni viceyya kevalāni (sabhiyāti bhagavā)\
Samaṇānaṃ yānipattha2 brāhmaṇānaṃ\
Sabba3 vedanāsu vītarāgo\
Sabbaṃ vedamaticca vedagū so\'\'ti. \[A\]\
\
Evaṃ bhagavā vedagū.\
\
Kathaṃ bhagavā (bhāvitatto): bhagavā bhāvitakāyo bhāvitasīlo
bhāvitacitto bhāvitapañño\
bhāvitasatipaṭṭhāno bhāvitasammappadhāne bhāvitaiddhipādo bhāvitaindriyo
bhāvitabalo\
bhāvitabojjhaṅgo bhāvitamaggo pahīnakileso paṭividdhākuppo
sacchikatanirodho, dukkhaṃ\
tassa pariññātaṃ, samudayo pahīno, maggo bhāvito, nirodho sacchikato,
abhiññeyyaṃ\
abhiññātaṃ, pariññeyyaṃ pariññātaṃ, pahātabbaṃ pahīnaṃ, bhāvetabbaṃ
bhāvitaṃ,\
sacchikātabbaṃ sacchikataṃ, aparitto mahatto gambhīro appameyyo
duppariyogāḷho4\
pahūtaratano5 sāgarūpamo6 chaḷaṅgupekkhāya samannāgato hoti.\
\
Cakkhunā rūpaṃ disvā neva sumano hoti, na dummano, upekkhako viharati
sato sampajāno.\
Sotena saddaṃ sutvā neva sumano hoti, na dummano, upekkhako viharati
sato sampajāno.\
Ghānena gandhaṃ ghāyitvā neva sumano hoti, na dummano, upekkhako
viharati sato\
sampajāno. Jivhāya rasaṃ sāyitvā neva sumano hoti, na dummano, upekkhako
viharati sato\
sampajāno. Kāyena phoṭṭhabbaṃ phusitvā neva sumano hoti, na dummano,
upekkhako\
viharati sato sampajāno. Manasā dhammaṃ viññāya neva sumano hoti, na
dummano,\
upekkhako viharati sato sampajāno.\
\
1. Saddarā-pu\
2. Yānidhatthi - machasaṃ\
Yāni atthi-sī\
3. Sabbaverāsu-ma, va, vi, ka\
\[A.\] Suttanipāta sahiyasutta\
4. Dupariyo gālenā-panana\
5. Bahuratano-sī.\
6. Sāgarasamo-katthaci\
\
\[BJT Page 140\] \[\\x 140/\]\
\
Cakkhunā rūpaṃ disvā manāpaṃ rūpaṃ nābhigijjhati1 nābhihaṃsati2 na rāgaṃ
janeti tassa\
ṭhitova kāyo hoti, ṭhitaṃ cittaṃ ajjhattaṃ susaṃṭhitaṃ suvimuttaṃ.
Cakkhunā kho paneva3\
rūpaṃ disvā amanāpaṃ na maṅku hoti, appatiṭṭhitacitto4 alīnamanaso5
abyāpannacetaso.\
Tassa ṭhitova kāyo hoti, ṭhitaṃ cittaṃ ajjhattaṃ susaṃṭhitaṃ
suvimuttaṃ.\
Sotena saddaṃ sutvā manāpaṃ saddaṃ nābhigijjhati nābhihaṃsati na rāgaṃ
janeti tassa\
ṭhitova kāyo hoti, ṭhitaṃ cittaṃ ajjhattaṃ susaṃṭhitaṃ suvimuttaṃ.
Cakkhunā kho paneva\
saddaṃ sutvā amanāpaṃ na maṅku hoti, appatiṭṭhitacitto alīnamanaso
abyāpannacetaso.\
Tassa ṭhitova kāyo hoti, ṭhitaṃ cittaṃ ajjhattaṃ susaṃṭhitaṃ
suvimuttaṃ.\
Ghānena gandhaṃ ghāyitvā manāpaṃ gandhaṃ nābhigijjhati nābhihaṃsati na
rāgaṃ janeti\
tassa ṭhitova kāyo hoti, ṭhitaṃ cittaṃ ajjhattaṃ susaṃṭhitaṃ suvimuttaṃ.
Cakkhunā kho\
paneva gandhaṃ ghāyitvā amanāpaṃ na maṅku hoti, appatiṭṭhitacitto
alīnamanaso\
abyāpannacetaso. Tassa ṭhitova kāyo hoti, ṭhitaṃ cittaṃ ajjhattaṃ
susaṃṭhitaṃ suvimuttaṃ.\
Jivhāya rasaṃ sāyitvā manāpaṃ rūpaṃ nābhigijjhati nābhihaṃsati na rāgaṃ
janeti tassa ṭhitova\
kāyo hoti, ṭhitaṃ cittaṃ ajjhattaṃ susaṃṭhitaṃ suvimuttaṃ. Cakkhunā kho
paneva rasaṃ\
sāyitvā amanāpaṃ na maṅku hoti, appatiṭṭhitacitto alīnamanaso
abyāpannacetaso. Tassa\
ṭhitova kāyo hoti, ṭhitaṃ cittaṃ ajjhattaṃ susaṃṭhitaṃ suvimuttaṃ.\
Kāyena phoṭṭhabbaṃ phusitvā manāpaṃ phoṭṭhabbaṃ nābhigijjhati
nābhihaṃsati na rāgaṃ\
janeti tassa ṭhitova kāyo hoti, ṭhitaṃ cittaṃ ajjhattaṃ susaṃṭhitaṃ
suvimuttaṃ. Cakkhunā kho\
paneva rūpaṃ disvā amanāpaṃ na maṅku hoti, appatiṭṭhitacitto
alīnamanaso\
abyāpannacetaso. Tassa ṭhitova kāyo hoti, ṭhitaṃ cittaṃ ajjhattaṃ
susaṃṭhitaṃ suvimuttaṃ.\
Manasā dhammaṃ viññāya manāpaṃ nābhigijjhati nābhihaṃsati na rāgaṃ
janeti tassa ṭhitova\
kāyo hoti, ṭhitaṃ cittaṃ ajjhattaṃ susaṃṭhitaṃ suvimuttaṃ. Cakkhunā kho
paneva dhammaṃ\
viññāya amanāpaṃ na maṅku hoti, appatiṭṭhitacitto alīnamanaso
abyāpannacetaso. Tassa\
ṭhitova kāyo hoti, ṭhitaṃ cittaṃ ajjhattaṃ susaṃṭhitaṃ suvimuttaṃ.\
\
Cakkhunā rūpaṃ disvā manāpāmanāpesu rūpesu ṭhitova kāyo hoti, ṭhitaṃ
cittaṃ ajjhattaṃ\
susaṃṭhitaṃ suvimuttaṃ.\
Sotena saddaṃ sutvā manāpāmanāpesu saddesu ṭhitova kāyo hoti, ṭhitaṃ
cittaṃ ajjhattaṃ\
susaṃṭhitaṃ suvimuttaṃ.\
Ghānena gandhaṃ ghāyitvā manāpāmanāpesu gandhesu ṭhitova kāyo hoti,
ṭhitaṃ cittaṃ\
ajjhattaṃ susaṃṭhitaṃ suvimuttaṃ.\
Jivhāya rasaṃ sāyitvā manāpāmanāpesu rasesu ṭhitova kāyo hoti, ṭhitaṃ
cittaṃ ajjhattaṃ\
susaṃṭhitaṃ suvimuttaṃ.\
Kāyena phoṭṭhabbaṃ phusitvā manāpāmanāpesu phoṭṭhabbesu ṭhitova kāyo
hoti, ṭhitaṃ\
cittaṃ ajjhattaṃ susaṃṭhitaṃ suvimuttaṃ.\
Manasā dhammaṃ viññāya manāpāmanāpesu dhammesu ṭhitova kāyo hoti, ṭhitaṃ
cittaṃ\
ajjhattaṃ susaṃṭhitaṃ suvimuttaṃ.\
\
Cakkhunā rūpaṃ disvā rajanīye na rajjati, dosanīye7 na dussati, mohanīye
na muyhati,\
kopanīye na kuppati, madanīye na majjati, kilesanīye na kilissati.
Sotena saddaṃ sutvā\
rajanīye na rajjati, dosanīye na dussati, mohanīye na muyhati, kopanīye
na kuppati,\
madanīye na majjati, kilesanīye na kilissati. Ghānena gandhaṃ ghāyitvā
rajanīye na rajjati,\
dosanīye na dussati, mohanīye na muyhati, kopanīye na kuppati, madanīye
na majjati,\
kilesanīye na kilissati. Jivhāya rasaṃ sāyitvā rajanīye na rajjati,
dosanīye na dussati,\
mohanīye na muyhati, kopanīye na kuppati, madanīye na majjati,
kilesanīye na kilissati.\
Kāyena phoṭṭhabbaṃ phusitvā rajanīye na rajjati, dosanīye na dussati,
mohanīye na\
muyhati, kopanīye na kuppati, madanīye na majjati, kilesanīye na
kilissati. Manasā\
dhammaṃ viññāya rajanīye na rajjati, dosanīye na dussati, mohanīye na
muyhati, kopanīye\
na kuppati, madanīye na majjati, kilesanīye na kilissati. Diṭṭhe
diṭṭhamatto sute sutamatto\
mute mutamatto viññāte viññātamatto, diṭṭhe na lippati8, sute na
lippati, mute na lippati,\
viññāte na lippati, diṭṭhe anupayo9 anapāyo anissito appaṭibaddho
vippamutto10\
visaññutto vimariyādīkatena cetasā viharati. Sute anupayo anapāyo
anissito appaṭibaddho\
vippamutto visaññutto vimariyādīkatena cetasā viharati. Mute anupayo
anapāyo anissito\
appaṭibaddho vippamutto visaññutto vimariyādīkatena cetasā viharati.
Viññāte anupayo\
anapāyo anissito appaṭibaddho vippamutto visaññutto vimariyādīkatena
cetasā viharati.\
\
1. Nābhijjhāyati - pana\
2. Nābhihasati-sa\
3. Cakkhunā kho panetaṃ-sī-syā\
4. Appatiṭṭhīnacittā-syā\
5. Ādīnamanaso-va-vi-pana-syā\
\[A.\] Suttanipāta-sahiya sutta\
6. Ādīnamanaso-va-vi-pa-syā\
7. Dussanīye - machasaṃ\
8. Na limpati - machasaṃ, syā\
9. Anūpayo-machasaṃ\
Anusayo-va, vī\
10. Vimutto-pana-\
\
\[BJT Page 142\] \[\\x 142/\]\
\
Saṃvijjati bhagavato cakkhu6 passati bhagavā cakkhunā rūpaṃ, chandarāgo
bhagavato natthi,\
suvimuttacitto bhagavā. Saṃvijjati bhagavato sotaṃ, suṇāti bhagavā
sotena saddaṃ,\
chandarāgo bhagavato natthi, suvimuttacitto bhagavā. Saṃvijjati
bhagavato ghānaṃ, ghāyati\
bhagavā ghānena gandhaṃ, chandarāgo bhagavato natthi, suvimuttacitto
bhagavā. Saṃvijjati\
bhagavato jivhā, sāyati bhagavā jivhāya rasaṃ, chandarāgo bhagavato
natthi, suvimuttacitto\
bhagavā. Saṃvijjati bhagavato kāyo, phusati bhagavā kāyena phoṭṭhabbaṃ,
chandarāgo\
bhagavato natthi, suvimuttacitto bhagavā. Saṃvijjati bhagavato mano,
vijānāti bhagavā\
manasā dhammaṃ, chandarāgo bhagavato natthi, suvimuttacitto bhagavā.
Cakkhuṃ\
rūpārāmaṃ rūparataṃ rūpasammuditaṃ, taṃ bhagavato dantaṃ guttaṃ
rakkhitaṃ saṃvutaṃ,\
tassa ca saṃvarāya dhammaṃ deseti.\
Sotaṃ saddārāmaṃ saddarataṃ saddasammuditaṃ, taṃ bhagavato dantaṃ guttaṃ
rakkhitaṃ\
saṃvutaṃ, tassa ca saṃvarāya dhammaṃ deseti.\
Ghānaṃ gandhārāmaṃ gandharataṃ gandhasammuditaṃ, taṃ bhagavato dantaṃ
guttaṃ\
rakkhitaṃ saṃvutaṃ, tassa ca saṃvarāya dhammaṃ deseti.\
Jivhā rasārāmā rasaratā rasasammuditā, sā bhagavato dantaṃ guttaṃ
rakkhitaṃ\
Saṃvutaṃ, tassa ca saṃvarāya dhammaṃ deseti.\
Kāyo phoṭṭhabbārāmo phoṭṭhabbarato phoṭṭhabbasammudito, so bhagavato
dantaṃ guttaṃ\
rakkhitaṃ saṃvutaṃ, tassa ca saṃvarāya dhammaṃ deseti.\
Mano dhammārāmo dhammarato dhammasammudito so bhagavato dantaṃ guttaṃ\
rakkhitaṃ saṃvutaṃ, tassa ca saṃvarāya dhammaṃ deseti.\
\
2. Dantaṃ nayanti samitiṃ dantaṃ rājābhirūhati,\
Danto seṭṭho manussesu yotivākyaṃ titikkhati. \[A\]\
\
3. Varamassatarā dantā ājānīyā ca sindhavā,\
Kuñjarā ca mahānāgā attadantā tato varaṃ. \[A\]\
\
4. Na hi etehi yānehi gaccheyya agataṃ2 disaṃ,\
Yathāttanā sudantena danto dantena gacchati. \[A\]\
\
5. Vidhāsu na vikampanti vippamuttā punabbhavā,\
Dantabhūmiṃ anuppattā te loke vijitāvino. \[B\]\
\
6. Yassindriyāni bhāvitāni ajjhattañca bahiddhā ca sabbaloke,\
Nibbijjha imaṃ parañca lokaṃ kālaṃ kaṅkhati bhāvitatto sadantoti. \[C\]\
\
6. Cakkhuṃ-sī\
1. Yathātthanā-\[PTS.\] Sī\
2. Amataṃ dīsaṃ va-vi\
\[A.\] Dhammapada - nāgavagga\
\[B.\] Khandha saṃyutta - khajjaniya vagga\
\[C.\] Suttanipāta - sahiya sutta\
\
\[BJT Page 144\] \[\\x 144/\]\
\
Evaṃ bhagavā bhāvitatto1\
\
Maññāmi taṃ vedaguṃ2 bhāvitattaṃ kuto nu dukkhā samudāgatā imeti: \'kuto
nū\'ti\
saṃsayapucchā, vimatipucchā, dveḷhapucchā, anekaṃsapucchā. Evaṃ nu kho,
na nu kho, kiṃ\
nu kho, kathaṃ nu khoti \'kuto nu\'.\
\
Dukkhāti jātidukkhaṃ jarādukkhaṃ vyādhidukkhaṃ maraṇadukkhaṃ\
sokaparidevadukkhadomanassupāyāsadukkhaṃ nerayikaṃ dukkhaṃ
tiracchānadukkhaṃ\
pettivisayadukkhaṃ mānusikaṃ3 dukkhaṃ gabbhokkantimūlakaṃ dukkhaṃ\
gabbhaṭṭhitimūlakaṃ dukkhaṃ gabbhavuṭṭhānamūlakaṃ dukkhaṃ
jātassupanibandhanaṃ4\
dukkhaṃ jātassa parādheyyataṃ5 dukkhaṃ attūpakkamaṃ dukkhaṃ parūpakkamaṃ
dukkhaṃ\
dukkhadukkhaṃ saṅkhāradukkhaṃ viparināmadukkhaṃ, cakkhurogo sotarogo
ghānarogo\
jivhārogo kāyarogo sīsarogo kaṇṇarogo mukharogo dantarogo kāso sāso
pināso ḍaho6 jaro\
kucchi rogo mucchā pakkhandikā sūlā visūcikā kuṭṭhaṃ gaṇḍo kilāso soso
apamāro daddu\
kaṇḍu kacchu rakhasā vitacchikā lohitapittaṃ madhumeho aṃsā piḷakā
bhagandalā\
pittasamuṭṭhānā ābādhā semhasamuṭṭhānā ābādhā vātasamuṭṭhānā ābādhā
sannipātikā\
ābādhā utuparināmajā ābādhā visamaparihārajā ābādhā opakkamikā ābādhā
kammavipākajā\
ābādhā sītaṃ uṇhaṃ jighacchā pipāsā uccāro passāvo\
ḍaṃsamakasavātātapasiriṃsapasamphassānaṃ dukkhaṃ, mātumaraṇaṃ dukkhaṃ\
pitumaraṇaṃ dukkhaṃ bhātumaraṇaṃ dukkhaṃ bhaginīmaraṇaṃ dukkhaṃ
puttamaraṇaṃ\
dukkhaṃ dhītumaraṇaṃ dukkhaṃ ñātivyasanaṃ dukkhaṃ bhogavyasanaṃ7
dukkhaṃ\
sīlavyasanaṃ dukkhaṃ diṭṭhivyasanaṃ dukkhaṃ yesaṃ dhammānaṃ ādito
samudāgamanaṃ\
paññāyati, atthaṅgamato nirodho paññāyati. Kammasaṃnissito vipāko,
vipākasaṃnissitaṃ\
kammaṃ, nāmasaṃnissitaṃ rūpaṃ, rūpasaṃnissitaṃ nāmaṃ, jātiyā anugataṃ,
jarāya anusaṭaṃ\
byādhinā abhibhūtaṃ, maraṇena abbhāhataṃ, dukkhe patiṭṭhitaṃ, atāṇaṃ
alenaṃ asaraṇaṃ\
asaraṇībhūtaṃ, ime vuccanti dukkhā.\
\
1. Bhāvitattoti - machasaṃ\
2. Vedagū - machasaṃ\
3. Mānasikaṃ-syā\
4. Jātassupanibandhakaṃ-machasaṃ\
5. Parādheyyakaṃ-machasaṃ\
6. Ḍāho-machasaṃ\
7. Rogavyasanaṃ-pana, machasaṃ\
\
\[BJT Page 146\] \[\\x 146/\]\
\
Ime dukkhā kuto samudāgatā, kuto jātā, kuto saṃjātā kuto nibbattā kuto
abhinibbattā kuto\
pātubhūtā kiṃnidānā kiṃsamudayā1 kiṃjātikā kiṃpabhavāti imesaṃ dukkhānaṃ
mūlaṃ\
pucchati, hetuṃ pucchati, nidānaṃ pucchati, sambhavaṃ pucchati, pabhavaṃ
pucchati,\
samuṭṭhānaṃ pucchati, āhāraṃ pucchati, ārammaṇaṃ pucchati, paccayaṃ
pucchati,\
samudayaṃ pucchati, papucchati yācati ajjhesati2 pasādetīti \'kuto nu
dukkhā samudāgatā\
ime. \'\
\
Ye keci lokasmiṃ anekarūpāti: \'yekecī\'ti sabbena sabbaṃ sabbathā
sabbaṃ asesaṃ nissesaṃ\
pariyādiyanavacanametaṃ yekecīti. \' Lokasmiṃti apāyaloke manussaloke
devaloke\
khandhaloke dhātuloke āyatanaloke. Anekarūpāti anekavidhā nānappakārā
dukkhāti \'ye keci\
lokasmiṃ anekarūpā. \'\
Tenāha so brāhmaṇo:\
\
\'\'Pucchāmi taṃ bhagavā brūhi me taṃ (iccāyasmā mettagū)\
Maññāmi taṃ vedaguṃ bhāvitattaṃ,\
Kuto nu dukkhā samudāgatā ime\
Ye keci lokasmiṃ anekarūpā\'\'ti.\
\
4-2\
\
Dukkhassa ve maṃ pabhavaṃ apucchasi (mettagūti bhagavā)\
Taṃ te pavakkhāmi yathā pajānaṃ,\
Upadhinidānā pabhavanti dukkhā\
Ye keci lokasmiṃ anekarūpā.\
\
Dukkhassa ve maṃ pabhavaṃ apucchasī ti: \'dukkhassā\'ti: jātidukkhassa
jarādukkhassa\
vyādhidukkhassa maraṇadukkhassa
sokaparidevadukkhadomanassupāyāsadukkhassa.\
Pabhavaṃ apucchasīti \'\'dukkhassa mūlaṃ pucchasi, hetuṃ pucchasi,
nidānaṃ pucchasi,\
sambhavaṃ pucchasi, pabhavaṃ pucchasi, samuṭṭhānaṃ pucchasi, āhāraṃ
pucchasi,\
ārammaṇaṃ pucchasi, paccayaṃ pucchasi, samudayaṃ pucchasi, yācasi
ajjhesasi pasādesī\'ti\
\'dukkhassa ve maṃ pabhavaṃ apucchasī\'.\
\
Mettagūti bhagavāti: brāhmaṇaṃ nāmena ālapati. Bhagavāti
gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'mettagūti bhagavā. \'\
\
1. Kiṃsamudayo-va-vi-ka\
2. Ajjhesi-va, ci, ka\
\
\[BJT Page 148\] \[\\x 148/\]\
\
Taṃ te pavakkhāmi yathā pajānāti: \'taṃ\' ti dukkhassa mūlaṃ pavakkhāmi,
hetuṃ pavakkhāmi,\
nidānaṃ pavakkhāmi, sambhavaṃ pavakkhāmi, pabhavaṃ pavakkhāmi,
samuṭṭhānaṃ\
pavakkhāmi, āhāraṃ pavakkhāmi, ārammaṇaṃ pavakkhāmi, paccayaṃ
pavakkhāmi,\
samudayaṃ pavakkhāmi, ācikkhissāmi desissāmi paññapessāmi paṭṭhapessāmi
vivarissāmi\
vibhajissāmi uttānīkarissāmi pakāsissāmīti. \'Taṃ te pavakkhāmi\'.\
\
Yathā pajānanti: yathā pajānanto ājānanto vijānanto paṭivijānanto
paṭivijjhanto na itihītihaṃ\
na itikirāya1 na paramparāya na piṭakasampadānena na takkahetu na
nayahetu na\
ākāraparivitakkena na diṭṭhinijjhānakhantiyā sāmaṃ sayaṃ abhiññātaṃ\
attapaccakkhadhammaṃ taṃ kathayissāmīti \'taṃ te pavakkhāmi yathā
pajānaṃ\'.\
\
Upadhinidānā pabhavanti dukkhāti: \'upadhī\'ti dasa upadhī: taṇhūpadhi
diṭṭhūpadhi,\
kilesūpadhi, kammūpadhi, duccaritūpadhi, āhārūpadhi, paṭighūpadhi,
catasso\
upādinnadhātuyo upadhī, cha ajjhattikāni āyatanāni upadhi,
chaviññāṇakāyaṃ upadhi,\
sabbampi dukkhaṃ dukkhamanatthena3 upadhi, ime vuccanti dasa upadhi.
Dukkhāti\
jātidukkhaṃ jarādukkhaṃ vyādhidukkhaṃ maraṇadukkhaṃ\
sokaparidevadukkhadomanassupāyāsadukkhaṃ\
Nerayikaṃ dukkhaṃ tiracchānadukkhaṃ pettivisayadukkhaṃ mānusikaṃ3
dukkhaṃ\
gabbhokkantimūlakaṃ dukkhaṃ gabbhaṭṭhitimūlakaṃ dukkhaṃ
gabbhavuṭṭhānamūlakaṃ\
dukkhaṃ jātassupanibandhanaṃ4 dukkhaṃ jātassa parādheyyataṃ5 dukkhaṃ
attūpakkamaṃ\
dukkhaṃ parūpakkamaṃ dukkhaṃ dukkhadukkhaṃ saṅkhāradukkhaṃ
viparināmadukkhaṃ,\
cakkhurogo sotarogo ghānarogo jivhārogo kāyarogo sīsarogo kaṇṇarogo
mukharogo\
dantarogo kāso sāso pināso ḍaho6 jaro kucchi rogo mucchā pakkhandikā
sūlā visūcikā\
kuṭṭhaṃ gaṇḍo kilāso soso apamāro daddu kaṇḍu kacchu rakhasā vitacchikā
lohitapittaṃ\
madhumeho aṃsā piḷakā bhagandalā pittasamuṭṭhānā ābādhā semhasamuṭṭhānā
ābādhā\
vātasamuṭṭhānā ābādhā sannipātikā ābādhā utuparināmajā ābādhā
visamaparihārajā ābādhā\
opakkamikā ābādhā kammavipākajā ābādhā sītaṃ uṇhaṃ jighacchā pipāsā
uccāro passāvo\
ḍaṃsamakasavātātapasiriṃsapasamphassānaṃ dukkhaṃ, mātumaraṇaṃ dukkhaṃ\
pitumaraṇaṃ dukkhaṃ bhātumaraṇaṃ dukkhaṃ bhaginīmaraṇaṃ dukkhaṃ
puttamaraṇaṃ\
dukkhaṃ dhītumaraṇaṃ dukkhaṃ ñātibyasanaṃ dukkhaṃ bhogavyasanaṃ dukkhaṃ\
sīlavyasanaṃ dukkhaṃ diṭṭhivyasanaṃ dukkhaṃ yesaṃ dhammānaṃ ādito
samudāgamanaṃ\
paññāyati, atthaṅgamato nirodho paññāyati. Kammasaṃnissito vipāko,
vipākasaṃnissitaṃ\
kammaṃ, nāmasaṃnissitaṃ rūpaṃ, rūpasaṃnissitaṃ nāmaṃ, jātiyā anugataṃ,
jarāya anusaṭaṃ\
byādhinā abhibhūtaṃ, maraṇena abbhāhataṃ, dukkhe patiṭṭhitaṃ, atāṇaṃ
alenaṃ asaraṇaṃ\
asaraṇībhūtaṃ, ime vuccanti dukkhā. Ime dukkhā upadhinidānā,
upadhihetukā,\
upadhipaccayā, upadhikāraṇā honti, pabhavanti sambhavanti jāyanti
sañjāyanti nibbattanti\
pātubhavantī\'ti \'upadhinidānā pabhavanti\' dukkhā.\
\
1. Na iti kiriyāya - machasaṃ\
2. Dukkhamanaṭṭhena - machasaṃ\
3. Dukkhāya vemaṃ - va-vi-ka\
\
\[BJT Page 150\] \[\\x 150/\]\
\
Ye keci lokasmiṃ anekarūpāti: \'ye kecī\'ti sabbena sabbaṃ sabbathā
sabbaṃ asesaṃ nissesaṃ\
pariyādiyanavacanametaṃ ye kecī\'ti. Lokasminti apāyaloke manussaloke
devaloke\
khandhaloke dhātuloke āyatanaloke. Anekarūpāti: anekavidhā nānappakārā
dukkhā\'ti \'ye\
keci lokasmiṃ anekarūpā\'.\
\
Tenāha bhagavā:\
\
\'\'Dukkhassa ve maṃ pabhavaṃ apucchasi (mettagūti bhagavā)\
Taṃ te pavakkhāmi yathā pajānaṃ\
Upadhinidānā pabhavanti dukkhā\
Ye keci lokasmiṃ anekarūpā\'\'ti.\
\
4-3\
Yo ve avidvā upadhiṃ karoti\
Punappunaṃ dukkhamupeti mando\
Tasmā pajānaṃ upadhiṃ na kayirā\
Dukkhassa jātipabhavānupassī.\
\
Yo ve avidvā upadhiṃ karotīti: yo\'ti yo yādiso yathā yutto yathāvihito
yathāpakāro\
yaṃṭhānappatto1 yaṃdhammasamannāgato2 khattiyo vā brāhmaṇo vā vesso vā
suddo vā\
gahaṭṭho vā pabbajito vā devo vā manusso vā. Avidvāti avijjāgato aññāṇī
avibhāvī\
duppañño. Upadhiṃ karotīti taṇhūpadhiṃ karoti. Diṭṭhūpadhiṃ karoti.
Kilesūpadhiṃ karoti,\
kammūpadhiṃ karoti, duccaritūpadhiṃ karoti, āhārūpadhiṃ karoti,
paṭighūpadhiṃ karoti,\
catasso upādinnadhātuyo upadhiṃ3 karoti, cha ajjhattikāni āyatanāni
upadhiṃ karoti,\
chaviññāṇakāyaṃ upadhiṃ karoti, janeti sañjaneti nibbattetīti ye ve
avidvā upadhiṃ karoti:\
\
1. Yaṃ ṭhānaṃ patto-si\
2. Sadhammasamannāgato-bahusu\
3. Upadhī-machasaṃ\
\
\[BJT Page 152\] \[\\x 152/\]\
\
Punappunaṃ dukkhamupeti mando\'ti: punappunaṃ jātidukkhaṃ jarādukkhaṃ\
vyādhidukkhaṃ maraṇadukkhaṃ sokaparidevadukkhadomanassupāyāsadukkhaṃ
eti\
samupeti upagacchati gaṇhāti parāmasati abhinivisati. Mandoti mando moho
avidvā\
avijjāgato aññāṇī avibhāvī duppaññoti \'punappunaṃ dukkhamupeti mando\'\
\
Tasmā pajānaṃ upadhiṃ na kayirāti: \'tasmā\'ti taṃkāraṇā taṃhetu
tappaccayā tannidānā evaṃ\
ādīnavaṃ sampassamāno upadhīsūti \'tasmā. Pajānanti pajānanto ājānanto
vijānanto\
paṭivijānanto paṭivijjhanto, sabbe saṃkhārā aniccāti pajānanto ājānanto
vijānanto\
paṭivijānanto paṭivijjhanto, \'sabbe saṃkhārā dukkhā\'ti pajānanto
ājānanto vijānanto\
paṭivijānanto paṭivijjhanto \'sabbe dhammā anattā\'ti pajānanto ājānanto
vijānanto\
paṭivijānanto paṭivijjhanto, \'yaṃ kiñci samudayadhammaṃ sabbaṃ taṃ
nirodhadhamma\'nti\
pajānanto ājānanto vijānanto paṭivijānanto paṭivijjhanto. Upadhiṃ na
kayirāti taṇhūpadhiṃ\
na kareyya, diṭṭhūpadhiṃ na kareyya, kilesūpadhiṃ na kareyya,
kammūpadhiṃ na kareyya,\
duccaritūpadhiṃ na kareyya, āhārūpadhiṃ na kareyya, paṭighūpadhiṃ na
kareyya, catasso\
upādinnadhātuyo upadhiṃ na kareyya, cha ajjhattikāni āyatanāni upadhiṃ
na kareyya,\
chaviññāṇakāyaṃ upadhiṃ na kareyya, na saṃjaneyya na nibbatteyya
nātinibbatteyyāti\
tasmā pajānaṃ upadhiṃ na kayirā. \'\
\
Dukkhassāti: jātidukkhassa jarādukkhassa vyādhidukkhassa
maraṇadukkhassa\
sokaparidevadukkhadomanassupāyāsadukkhassa. Pabhavānupasasīti:
dukkhassa\
mūlānupassī4 hetānupassī nidānānupassī sambhavānupassī pabhavānupassī\
samuṭṭhānānupassī āhārānupassī ārammaṇānupassī paccayānupassī
samudayānupassī.\
\'Anupassanā\' vuccati paññā (yā paññā) pajānanā vicayo pavicayo
dhammavicayo\
sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ
vebhavyā cintā\
upaparikkhā bhūri medhā pariṇāyikā vipassanā sampajaññaṃ patodo paññā
paññindriyaṃ\
paññābalaṃ paññāsatthaṃ paññāpāsādo paññāāloko paññāobhāso paññāpajjoto
paññāpāsādo\
paññāāloko paññāobhāso paññāpajjoto paññāratanaṃ amoho dhammavicayo
sammādiṭṭhi\
imāya anupassanāya paññāya upeto hoti samupeto upagato samupagato
uppanno\
samuppanno samannāgato so vuccati anupassīti \'\'dukkhassa
jātippabhavānupassī.\
\
Tenāha bhagavā.\
\
\'\'Yo ve avidvā upadhiṃ karoti\
Punappunaṃ dukkhamupeti mando\
Tasmā pajānaṃ upadhiṃ na kayirā\
Dukkhassa jātippabhavānupassī\'\'ti.\
\
4. Hetūnussī-va-vi-ka\
Hetuṃ passī - machasaṃ\
\
\[BJT Page 154\] \[\\x 154/\]\
\
4-4\
\
Yaṃ taṃ apucchimha akittayī no\
Aññaṃ taṃ1 pucchāma tadiṅgha brūhi\
Kathannu dhīrā vitaranti oghaṃ\
Jātijaraṃ2 soka3pariddavañca\
Taṃ me munī sādhu viyākarohi\
Tathā hi te vidito esa dhammo\
\
Yaṃ taṃ apucchimha akittayī noti: yaṃ taṃ apucchimha āyācimha ajjhesimha
pasādimha.\
Akittayī no\'ti kittitaṃ ācikkhitaṃ desitaṃ paññapitaṃ paṭṭhapitaṃ
vivaritaṃ vibhattaṃ\
uttānīkataṃ pakāsitanti \'yaṃ taṃ apucchimha akittayī no. \'\
\
Aññaṃ taṃ pucchāma tadiṅgha brūhīti aññaṃ taṃ pucchāma, aññaṃ taṃ
yācāma, aññaṃ taṃ\
ajjhesāma, aññaṃ taṃ pasādema, uttariṃ taṃ pucchāma. Tadiṅga brūhīti taṃ
iṅgha brūhi\
ācikkha desehi paññapehi paṭṭhapehi vivara vibhaja uttānīkarohi
pakāsehīti \'aññaṃ taṃ\
pucchāma tadiṅgha brūhi. \'\
\
Kathannu dhīrā vitaranti oghaṃ jāti jaraṃ sokapariddavaṃ cā\'ti:
\'kathannū\'ti saṃsayapucchā\
vimatipucchā dveḷhapucchā anekaṃsapucchā, evannu kho na nu kho kiṃ nu
kho kathannu\
khoti. Kathannu dhīrā ti dhīrā paṇḍitā paññāvanto buddhimatto ñāṇino
vibhāvino\
medhāvino. Oghanti kāmoghaṃ bhavoghaṃ diṭṭhoghaṃ avijjoghaṃ. Jātīti 1yā
tesaṃ tesaṃ\
sattānaṃ tamhi tamhi sattanikāye jāti sañjāti okkanti abhinibbanti
khandhānaṃ pātubhāvo\
āyatanānaṃ paṭilābho. Jarāti yā tesaṃ tesaṃ sattānaṃ tamhi tamhi
sattanikāye jarā jīraṇatā\
khaṇḍiccaṃ pāliccaṃ valittacatā āyuno saṃhāni indriyānaṃ paripāko.
Sokoti ñātivyasanena\
vā phuṭṭhassa bhogavyasanena vā phuṭṭhassa rogavyasanena vā phuṭṭhassa\
aññataraññatarena vā vyasanena samannāgatassa aññataraññatarena vā
dukkhadhammena\
phuṭṭhassa soko socanā socitattaṃ anto soko anto parisoko anto dāho anto
paridāho cetaso\
parijjhāyanā domanassaṃ sokasallaṃ\'\
\
1. Aññetvaṃ-vī\
2. Jātiṃ jaraṃ - machasaṃ\
3. Pucchāmi-u, su, machasaṃ\
4. Sokaparidevaṃca-va vī ka\
\
\[BJT Page 156\] \[\\x 156/\]\
\
Paridevoti ñātivyasanena vā phuṭṭhassa, bhogavyasanena vā phuṭṭhassa
rogavyasanena vā\
phuṭṭhassa sīlavyasanena vā phuṭṭhassa diṭṭhivyasanena vā phuṭṭhassa\
aññataraññatarena vā vyasanena samannāgatassa aññataraññatarena vā
dukkhadhammena\
phuṭṭhassa ādevo paridevo ādevanā paridevanā ādevitattaṃ paridevitattaṃ
vācāpalāpo\
vippalāpo lālappo lālappanā lālāppitattaṃ.\
\
Kathannu dhīrā vitaranti oghaṃ jātijaraṃ sokapariddavañcāti dhīrā kathaṃ
oghañca jātiñca\
jarañca dukkhañca sokaparidevañca taranti uttaranti pataranti
(samatikkamanti)\
vītivattantīti \'kathannu dhīrā vitaranti oghaṃ jātijaraṃ
sokapariddavañca\'\
\
Taṃ me munī sādhu viyākarohīti \'ta\'nti yaṃ pucchāmi, yaṃ yācāmi, yaṃ
ajjhesāmi, yaṃ\
pasādemi. Munīti monaṃ vuccati ñāṇaṃ \'yā paññā pajānanā vicayo pavicayo
dhammavicayo\
sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ
vebhavyā cintā\
upaparikkhā bhūri medhā pariṇāyikā vipassanā sampajaññaṃ patodo paññā
paññindriyaṃ\
paññābalaṃ paññāsatthaṃ paññāpāsādo paññāāloko paññāobhāso paññāpajjoto
paññāpāsādo\
paññāāloko paññāobhāso paññāpajjoto paññāratanaṃ amoho dhammavicayo
sammādiṭṭhi,\
\[a\] bhagavā tena ñāṇena samannāgato muni monappatto.\
\
\
\[BJT Page 156\] \[\\x 156/\]\
\
Tīṇi moneyyāni: kāyamoneyyaṃ, vacīmoneyyaṃ, manomoneyyaṃ, katamaṃ
kāyamoneyyaṃ:\
tividhānaṃ kāyaduccaritānaṃ pahānaṃ kāyamoneyyaṃ, tividhaṃ
kāyasucaritaṃ\
kāyamoneyyaṃ, kāyārammaṇaṃ ñāṇaṃ kāyamoneyyaṃ, kāyapariññā
kāyamoneyyaṃ,\
pariññāsahagato maggo kāyamoneyyaṃ, kāye chandarāgappahānaṃ
kāyamoneyyaṃ,\
kāyasaṃkhāranirodho catutthajjhānasamāpatti kāyamoneyyaṃ. Idaṃ
kāyamoneyyaṃ.\
\
Katamaṃ vacīmoneyyaṃ: catubbidhānaṃ vacīduccaritānaṃ pahānaṃ
vacīmoneyyaṃ,\
catubbidhaṃ vacīsucaritaṃ vacīmoneyyaṃ, vācārammaṇaṃ ñāṇaṃ
vacīmoneyyaṃ,\
vācāpariññā vacīmoneyyaṃ, pariññāsahagato maggo vacīmoneyyaṃ, vācāya\
chandarāgappahānaṃ vacīmoneyyaṃ, vācāsaṃkhāranirodho
dutiyajjhānasamāpatti\
vacīmoneyyaṃ, pariññāsahagato maggo vacīmoneyyaṃ, vācāya
chandarāgappahānaṃ\
vacīmoneyyaṃ, vācāsaṃkhāranirodho tatiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
\[A.\] Dhammasaṅgaṇi - cittuppādakaṇḍa\
\
\[BJT Page 158\] \[\\x 158/\]\
\
Katamaṃ manomoneyyaṃ: tividhānaṃ manoduccaritaṃ pahānaṃ manomoneyyaṃ,
tividhaṃ\
manosucaritaṃ manomoneyyaṃ, cittārammaṇaṃ ñāṇaṃ manomoneyyaṃ,
cittapariññā\
manomoneyyaṃ, pariññāsahagato maggo manomoneyyaṃ, citte
chandarāgappahānaṃ\
manomoneyyaṃ, cittasaṅkhāranirodho saññāvedayitanirodhasamāpatti
manomoneyyaṃ. Idaṃ\
manomoneyyaṃ.\
\
7 \'\'Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu sabbappahāyinaṃ, \[a\]\
\
8 Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ1 āhu ninhātapāpaka\'\'nti. \[B\]\
\
Imehi tīhi moneyyehi dhammehi samannāgatā. Cha munino: agāramunino
anagāramunino\
sekhamunino asekhamunino paccekamunino munimunino.\
\
Katame agāramunino: ye te agārikā diṭṭhapadā viññātasāsanā, ime
agāramunino. Katame\
anagāramunino ye te pabbajitā diṭṭhapadā viññātasāsanā, ime
anagāramunino. Satta sekho\
sekhamunino. Arahanto asekhamunino. Paccekabuddhā paccekamunino.
Munimunino\
vuccanti tathāgatā arahanto sammāsambuddhā.\
\
9 \'\'Na monena muni hoti mūḷharūpo aviddasu\
Yo ca tulaṃva paggayha varamādāya paṇḍito,\
\
10 Pāpāni parivajjeti sa munī tena so muni\
Yo munāti ubholoke muni tena pavuccati. \[C\]\
11 Asataṃ satañca ñatvā dhammaṃ ajjhattaṃ bahiddhā ca sabbaloke\
Devamanussehi pūjito yo saṅgajālamaticca so munī\'\'ti. \[D\]\
\
Sādhu viyākarohīti taṃ sādhu ācikkha2 desehi paññapehi paṭṭhapehi vivara
vibhaja\
uttānīkarohi pakāsehīti \'taṃ me munī sādhu viyākarohi\'.\
\
1. Saṇṭhito-katthaci\
\[A.\] Tikaṅguttara-āpāyikavagga\
\[B.\] Itivuttaka-dutiyavagga\
\[C.\] Dhammapada-dhammaṭṭhavagga\
\[D\]. Suttanipāta-sahiyasutta\
2. Ācikkhāhi - machasaṃ\
\
\[BJT Page 160\] \[\\x 160/\]\
\
Tathā hi te vidito esa dhammoti: tathāhi te vidito tulito tīrito vibhūto
vibhāvito esa\
dhammoti \'tathā hi to vidito esa dhammo\'\'\
\
Tenāha so brāhmaṇo:\
\
\'\'Yaṃ taṃ apucchimha akittayī no\
Aññaṃ taṃ pucchāma tadiṅgha brūhi,\
Kathannu dhīrā vitaranti oghaṃ\
Jātijaraṃ1 sokapariddavañca,\
Taṃ me munī sādhu viyākarohi\
Tathā hi te vidito esa dhammo\'\'ti.\
\
4-5\
\
Kittayissāmi te dhammaṃ (mettagūti bhagavā)\
Diṭṭhe dhamme2 anitīhaṃ3\
Yaṃ viditvā sato caraṃ\
Tare loke visattikaṃ\
\
Kittayissāmi te dhammanti: \'dhamma\'nti ādikalyāṇaṃ majjhekalyāṇaṃ
pariyosānakalyāṇaṃ\
sātthaṃ savyañjanaṃ kevalaparipuṇṇaṃ parisuddhaṃ brahmacariyaṃ, cattāro
satipaṭṭhāne4\
cattāro sammappadhāne5 cattāro iddhipāde6 pañcindriyāni pañca balāni
sattabojjhaṅge7\
ariyaṃ aṭṭhaṅgikaṃ maggaṃ nibbānañca nibbānagāminiñca paṭipadaṃ
kittayissāmi,\
ācikkhissāmi desessāmi paññapessāmi paṭṭhapessāmi vivarissāmi
vibhajissāmi\
uttānīkarissāmi pakāsessāmīti kittayissāmi te dhammaṃ\' mettagūti
bhagavāti bhagavā taṃ\
brāhmaṇaṃ nāmena ālapati.\
\
Diṭṭhe dhamme anitīhanti: \'diṭṭhe dhamme\'ti diṭṭhe dhamme ñāte dhamme
tulite dhamme\
tīrite dhamme vibhūte dhamme vibhāvite dhamme, sabbe saṃkhārā aniccāti
diṭṭhe dhamme\
ñāte dhamme tulite dhamme tīrite dhamme vibhūte dhamme vibhāvite dhamme,
sabbe\
saṃkhārā dukkhāti diṭṭhe dhamme ñāte dhamme tulite dhamme tīrite dhamme
vibhūte\
dhamme vibhāvite dhamme, sabbe dhammā anattā\'ti diṭṭhe dhamme ñāte
dhamme tulite\
dhamme tīrite dhamme vibhūte dhamme vibhāvite dhamme, yaṃ kiñci
samudayadhammaṃ\
sabbaṃ taṃ nirodhadhammanti diṭṭhe dhamme ñāte dhamme tulite dhamme
tīrite dhamme\
vibhūte dhamme vibhāvite dhammeti evampi \'diṭṭhe dhamme\'. 9 Athavā
dukkhe diṭṭhe\
dukkhaṃ kittayissāmi, 10 samudaye diṭṭhe samudayaṃ\
\
1. Jāti jaraṃ-machasaṃ, jātijaraṃ-syā\
2. Diṭṭheva dhamme-va, su\
3. Anītihaṃ-machasaṃ, syā\
4. Satipaṭṭhānaṃ-va, ka\
5. Sammappadhānā-va, ka\
6. Iddhipāda-va, ka\
7. Sattabojjhaṅgā-va, ka\
8. Tirīte-syā\
9. Diṭṭha dhamme kathayissāmi-machasaṃ, syā\
10. Kathayissāmi-va, ka, vī, -machasaṃ, syā\
\
\[BJT Page 162\] \[\\x 162/\]\
\
Kittayissāmi, nirodhe diṭṭhe nirodhaṃ kittayissāmi, magge diṭṭhe maggaṃ
kittayissāmī\'ti\
evampi \'diṭṭhe dhamme\'. Athavā diṭṭhe dhamme sandiṭṭhikaṃ akālikaṃ
ehipassikaṃ\
opanayikaṃ1 paccattaṃ veditabbaṃ viññūhīti evampi \'diṭṭhe dhamme\'.
Anitīhanti na\
itihītihaṃ na itikirāya na paramparāya na piṭakasampadāya na takkahetu
na nayahetu na\
ākāraparivitakkena na diṭṭhinijjhānakhantiyā sāmaṃ sayaṃ abhiññāya
attapaccakkhaṃ\
dhammaṃ, taṃ kathayissāmīti \'diṭṭhe dhamme anitīhaṃ\'.\
\
Yaṃ viditvā sato caranti: yaṃ viditaṃ katvā tulayitvā tīrayitvā
vibhāvayitvā vibhūtaṃ katvā\
sabbe saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'sabbe\
saṅkhārā dukkhā\'ti viditaṃ katvā tulayitvā tīrayitvā vibhāvayitvā
vibhūtaṃ katvā sabbe\
saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'sabbe\
dhammā anattā\'ti viditaṃ katvā tulayitvā tīrayitvā vibhāvayitvā
vibhūtaṃ katvā sabbe\
saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'yaṃ kiñci\
samudayadhammaṃ sabbaṃ taṃ nirodhadhamma\'nti viditaṃ katvā tulayitvā
tīrayitvā\
vibhāvayitvā vibhūtaṃ katvā sabbe saṅkhārā aniccā\'ti viditaṃ katvā
tulayitvā tīrayitvā\
vibhāvayitvā vibhūtaṃ katvā. Satoti catūhi kāraṇehi sato: kāye
kāyānupassanāsatipaṭṭhānaṃ\
bhāvento sato, caranti caranto viharanto irīyanto vattento pālento
yapento yāpento.\
Vedanāsu vedanānupassanāsatipaṭṭhānaṃ bhāvento sato, caranti caranto
viharanto irīyanto\
vattento pālento yapento yāpento. Citte cittānupassanāsatipaṭṭhānaṃ
bhāvento sato, caranti\
caranto viharanto irīyanto vattento pālento yapento yāpento. Dhamme\
dhammānupassanāsatipaṭṭhānaṃ bhāvento sato, caranti caranto viharanto
irīyanto vattento\
pālento yapento yāpento. So vuccati \'sato\'. Caranti caranto viharanto
irīyanto vattento\
pālento yapento yāpentoti \'yaṃ viditvā sato caraṃ\'.\
\
Tare loke visattikanti: \'visattikā\' vuccati taṇhā,\
\'Yo rāgo sārāgo anunayo anurodho nandi nandirāgo cittassa sārāgo icchā
mucchā ajjhosānaṃ\
gedho paḷigedho saṅgo paṅko ejā māyā janikā sañjanikā sañjaninī sibbanī
jālinī saritā\
visattikā suttaṃ visaṭā āyūhanī dutiyā paṇidhi bhavanetti vanaṃ vanatho
santhavo sneho\
apekkho paṭibandhu āsā āsiṃsanā āsiṃsitattaṃ, rūpāsā saddāsā gandhāsā
rasāsā\
phoṭṭhabbāsā lābhāsā dhanāsā puttāsā jīvitāsā, jappā pajappā abhijappā
jappanā jappitattaṃ\
loluppaṃ loluppāyanā loluppāyitattaṃ pucchiñcikatā sādukamyatā,
adhammarāgo\
visamalobho nikanti nikāmanā patthanā pihanā sampatthanā, kāmataṇhā
bhavataṇhā\
vibhavataṇhā rūpataṇhā arūpataṇhā nirodhataṇhā, rūpataṇhā saddataṇhā
gandhataṇhā\
rasataṇhā phoṭṭhabbataṇhā dhammataṇhā, ogho yogo gantho upādānaṃ
āvaraṇaṃ\
nīvaraṇaṃ chadanaṃ bandhanaṃ upakkileso anusayo pariyuṭṭhānaṃ latā
vevicchaṃ,\
dukkhamūlaṃ dukkhanidānaṃ dukkhappabhavo mārapāso mārabalisaṃ
māravisayo\
taṇhānadī taṇhājālaṃ taṇhāgaddulaṃ taṇhāsamuddo, abhijjhā lobho
akusalamūlaṃ \'\[A\].\
9Visattikāti kenaṭṭhena visattikā: visatāti2 visattikā, visālāti
visattikā, visaṭāti visattikā3\
visamāti visattikā, visakkatīti visattikā, visaṃharatīti visattikā,
visaṃvādikāti visattikā,\
visamūlāti visattikā, visaphalāti visattikā, visaparibhogāti visattikā.
Visālā vā pana sā taṇhā\
rūpe sadde gandhe rase phoṭṭhabbe kule gaṇe āvāse lābhe yase pasaṃsāyaṃ
sukhe cīvare\
piṇḍapāte senāsane gilānapaccayabhesajjaparikkhāre kāmadhātuyā,
rūpadhātuyā,\
arūpadhātuyā, kāmabhave rūpabhave arūpabhave\
\
1. Omaneyyakaṃ - machasaṃ\
2. Visatoti visattikā-va, vī, ka\
3. Visatāti visattikā-va, vī, ka\
\[A\] dhammasaṅgaṇi-nikkhepakaṇḍa\
\
\[BJT Page 164\] \[\\x 164/\]\
\
Saññābhave asaññābhave nevasaññānāsaññābhave, ekavokārabhave
catuvokārabhave\
pañcavokārabhave, atīte anāgate paccuppanne, diṭṭhasutamutaviññātabbesu
dhammesu\
visatā vitthātāti \'visattikā\'. Loketi apāyaloke manussaloke devaloke
khandhaloke dhātuloke\
āyatanaloke. Tare loke visattikanti loke vesā visattikā1 lokevetaṃ
vīsattikaṃ sato tareyya,\
uttareyya patareyya samatikkameyya vītivatteyyāti \'tare loke
visattikaṃ.\
\
Tenāha bhagavā:\
\
Kittiyissāmi te dhammaṃ (mettagūti bhagavā)\
Diṭṭhe dhamme anitīhaṃ\
Yaṃ viditvā sato caraṃ\
Tare loke visattika\'nti.\
\
4-6\
\
Taṃ cāhaṃ abhinandāmi\
Mahesi dhammamuttamaṃ\
Yaṃ viditvā sato caraṃ\
Tare loke visattikaṃ.\
\
Taṃ cāhaṃ abhinandāmīti: \'ta\'nti tuyhaṃ vacanaṃ byappathaṃ2 desanaṃ
anusāsanaṃ\
anusiṭṭhiṃ3 abhinandāmīti nandāmi modāmi anumodāmi icchāmi sādiyāmi
yācāmi\
patthayāmi pihayāmi abhijappāmīti \'tañcāhaṃ abhinandāmi\'.\
\
Mahesi dhammamuttamanti: \'mahesī\'ti mahesī bhagavā: mahantaṃ
sīlakkhandhaṃ esi\
gavesi pariyesīti \'mahesi\' mahantaṃ samādhikkhandhaṃ mahantaṃ
paññākkhandhaṃ -\
mahantaṃ vimuttikkhandhaṃ - mahantaṃ vimuttiñāṇadassanakkhandhaṃ esi
gavesi\
pariyesīti \'mahesi\'\
\
1. Yā sā loke vīsattikā-syā\
2. Byapathaṃ-syā\
3. Anusiṭṭhaṃ-machasaṃ\
Anusandhiṃ-va, vi, ka, pa, syā\
\
\[BJT Page 166\] \[\\x 166/\]\
\
Mahato tamokāyassa1 padālanaṃ esi gavesi pariyesīti \'mahesi\' mahato
vipallāsassa\
pabhedanaṃ esi gavesi pariyesīti \'mahesi\' mahato taṇhāsallassa
abbūhanaṃ2 esi gavesi\
pariyesīti \'mahesi\' mahato diṭṭhisaṅghāṭassa3 viniveṭhanaṃ esi gavesi
pariyesīti \'mahesi\'.\
Mahato mānadhajassa pātanaṃ esi gavesi pariyesīti \'mahesi\'. Mahato
abhisaṃkhārassa\
vūpasamaṃ esi gavesi pariyesīti \'mahesi\'. Mahato oghassa nittharaṇaṃ
esi gavesi pariyesīti\
\'mahesi\'. Mahato bhārassa nikkhepanaṃ. 4 Esi gavesi pariyesīti
\'mahesi\'. Mahato\
saṃsāravaṭṭassa ucchedaṃ esi gavesi pariyesīti \'mahesi\'. Mahato
santāpassa nibbāpanaṃ esi\
gavesi pariyesīti \'mahesi\'. Mahato pariḷāhassa paṭippassaddhiṃ5 esi
gavesi pariyesīti\
\'mahesi\'. Mahato dhammadhajassa ussāpanaṃ esi gavesi pariyesīti
\'mahesi\'. Mahante\
satipaṭṭhāne mahante sammappadhāne mahante iddhipāde - mahantāni
indriyāni\
mahantāni balāni - mahante bojjhaṅge - mahantaṃ ariyaṃ aṭṭhaṅgikaṃ
maggaṃ - mahantaṃ\
paramatthaṃ amataṃ nibbānaṃ esi gavesi pariyesīti \'mahesi\'.
Mahesakkhehi6 vā sattehi esito\
gavesito pariyesito kahaṃ buddho kahaṃ bhagavā, kahaṃ devadevo, kahaṃ
narāsabho\'ti\
\'mahesi\'.\
\
Dhammamuttamanti \'dhammamuttamaṃ\' vuccati amataṃ nibbānaṃ, yo so\
sabbasaṅkhārasamatho sabbūpadhipaṭinissaggo taṇhakkhayo virāgo nirodho
nibbānaṃ,\
uttamanti aggaṃ seṭṭhaṃ viseṭṭhaṃ pāmokkhaṃ uttamaṃ pavaraṃ dhammanti
mahesi\
dhammamuttamaṃ.\
\
Yaṃ viditvā sato caranti: yaṃ viditaṃ katvā tulayitvā tīrayitvā
vibhāvayitvā vibhūtaṃ katvā\
sabbe saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'sabbe\
saṅkhārā dukkhā\'ti viditaṃ katvā tulayitvā tīrayitvā vibhāvayitvā
vibhūtaṃ katvā sabbe\
saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'sabbe\
dhammā anattā\'ti viditaṃ katvā tulayitvā tīrayitvā vibhāvayitvā
vibhūtaṃ katvā sabbe\
saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'yaṃ kiñci\
samuyadadhammaṃ sabbaṃ taṃ nirodhadhamma\'nti viditaṃ katvā tulayitvā
tīrayitvā\
vibhāvayitvā vibhūtaṃ katvā sabbe saṅkhārā aniccā\'ti viditaṃ katvā
tulayitvā tīrayitvā\
vibhāvayitvā vibhūtaṃ katvā. Satoti catūhi kāraṇehi sato: kāye
kāyānupassanāsatipaṭṭhānaṃ\
bhāvento sato, caranti caranto viharanto irīyanto vattento pālento
yapento yāpento.\
Vedanāsu vedanānupassanāsatipaṭṭhānaṃ bhāvento sato, caranti caranto
viharanto irīyanto\
vattento pālento yapento yāpento. Citte cittānupassanāsatipaṭṭhānaṃ
bhāvento sato, caranti\
caranto viharanto irīyanto vattento pālento yapento yāpento. Dhamme\
dhammānupassanāsatipaṭṭhānaṃ bhāvento sato, caranti caranto viharanto
irīyanto vattento\
pālento yapento yāpento. So vuccati \'sato\'. Caranti caranto viharanto
irīyanto vattento\
pālento yapento yāpentoti \'yaṃ viditvā sato caraṃ\'.\
\
1. Mahato mohakāyassa-pa-\
2. Abbahanaṃ-machasaṃ\
3. Diṭṭhīsaṅghātassa - machasaṃ\
4. Nikkhepaniṃ-sa\
5. Paṭippassaddhaṃ - machasaṃ\
6. Mahesakkehivā-va-vi-ka\
\
\[BJT Page 168\] \[\\x 168/\]\
\
Tare loke visattikanti: \'visattikā\' vuccati taṇhā, yo rāgo sārāgo
anunayo anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ. Visattikāti kenaṭṭhena visattikā: visatāti
visattikā, visālāti visattikā,\
visaṭāti visattikā visamāti visattikā, visakkatīti visattikā,
visaṃharatīti visattikā,\
visaṃvādikāti visattikā, visamūlāti visattikā, visaphalāti visattikā,
visaparibhogāti visattikā.\
Visālā vā pana sā taṇhā rūpe sadde gandhe rase phoṭṭhabbe kule gaṇe
āvāse lābhe yase\
pasaṃsāyaṃ sukhe cīvare piṇḍapāte senāsane
gilānapaccayabhesajjaparikkhāre\
kāmadhātuyā, rūpadhātuyā, arūpadhātuyā, kāmabhave rūpabhave arūpabhave
saññābhave\
asaññābhave nevasaññānāsaññābhave, ekavokārabhave catuvokārabhave
pañcavokārabhave,\
atīte anāgate paccuppanne, diṭṭhasutamutaviññātabbesu dhammesu visaṭā
vitthatāti\
\'visattikā\'. Loketi apāyaloke manussaloke devaloke khandhaloke
dhātuloke āyatanaloke. Tare\
loke visattikanti loke vesā visattikā lokevetaṃ visattikaṃ sato tareyya,
uttareyya patareyya\
samatikkameyya vītivatteyyāti \'tare loke visattikaṃ\'.\
\
Tenāha so brāhmaṇo:\
\
\'\'Taṃ cāhaṃ abhinandāmi\
Mahesi dhammamuttamaṃ,\
Yaṃ viditvā sato caraṃ\
Tare loke visattika\'nti.\
\
4-7\
\
Yaṃ kiñci sampajānāsi2 (mettagūti bhagavā)\
Uddhaṃ adho tiriyaṃ cāpi majjhe3\
Etesu nandiñca nivesanañca\
Panujja viññāṇaṃ bhave na tiṭṭhe.\
\
Yaṃ kiñci sampajānāsīti: yaṃ kiñci pajānāsi ājānāsi vijānāsi
paṭivijānāsi paṭivijjhasīti \'yaṃ\
kiñci sampajānāsi. Mettagūti bhagavāti bhagavā taṃ brāhmaṇaṃ nāmena
ālapati. Bhagavāti\
gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'mettagūti bhagavā. \'\
\
Uddhaṃ adho tiriyañcāpi majjheti: \'uddhaṃ\' vuccati4 anāgataṃ, \'adho\'
vuccati atītaṃ\
\'tiriyaṃcāpi majjheti paccuppannaṃ \'uddha\'nti devaloko, \'adho\'ti
nirayaloko tiriyaṃ cāpi\
majjheti manussaloko, athavā uddhanti kusalā dhammā, \'adho\'ti akusalā
dhammā tiriyaṃ\
cāpi majjhe\'ti abyākatā dhammā, \'uddha\'nti arūpadhātu, \'adho\'ti
kāmadhātu, \'tiriyaṃ cāpi\
majjhe\'ti rūpadhātu, \'uddhanti sukhā vedanā, \'adho\'ti dukkhā vedanā,
\'tiriyaṃ cāpi majjhe\'ti\
adukkhamasukhā vedanā, \'uddha\'nti uddhaṃ pādatalā \'adho\'ti adho
kesamatthakā, \'tiriyaṃ\
cāpi majjhe\'ti vemajjheti uddhaṃ adho tiriyaṃ cāpi majjhe. \'\
\
1. Loke vātaṃ visattikaṃ - va, vi, ka\
2. Saṃjānāsi-pa\
Saṃjānāmi-va-vi-ka\
3. Tiriyaṃ vāpi-katthaci\
4. Uddhanti - machasaṃ\
\
\[BJT Page 170\] \[\\x 170/\]\
\
Etesu nandiñca nivesanañca panujja viññāṇaṃ bhave na tiṭṭheti:
\'etesū\'ti ācikkhitesu\
desitesu paññapitesu paṭṭhapitesu vivaritesu vibhajitesu uttānīkatesu
pakāsitesu. Nandi\
vuccati taṇhā, \'\'yo rāgo sārāgo anunayo anurodho nandi nandirāgo
cittassa sārāgo icchā\
mucchā ajjhosānaṃ gedho paḷigedho saṅgo paṅko ejā māyā janikā sañjanikā
sañjaninī\
sibbanī jālinī saritā visattikā suttaṃ visaṭā āyūhanī dutiyā paṇidhi
bhavanetti vanaṃ\
vanatho santhavo sneho apekkho paṭibandhu āsā āsiṃsanā āsiṃsitattaṃ,
rūpāsā saddāsā\
gandhāsā rasāsā phoṭṭhabbāsā lābhāsā dhanāsā puttāsā jīvitāsā, jappā
pajappā abhijappā\
jappanā jappitattaṃ loluppaṃ loluppāyanā loluppāyitattaṃ pucchiñcikatā
sādukamyatā,\
adhammarāgo visamalobho nikanti nikāmanā patthanā pihanā sampatthanā,
kāmataṇhā\
bhavataṇhā vibhavataṇhā rūpataṇhā arūpataṇhā nirodhataṇhā, rūpataṇhā
saddataṇhā\
gandhataṇhā rasataṇhā phoṭṭhabbataṇhā dhammataṇhā, ogho yogo gantho
upādānaṃ\
āvaraṇaṃ nīvaraṇaṃ chadanaṃ bandhanaṃ upakkileso anusayo pariyuṭṭhānaṃ
latā\
vevicchaṃ, dukkhamūlaṃ dukkhanidānaṃ dukkhappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
lobho\
akusalamūlaṃ. \'\'. 9Nivesananti dve nivesanā: taṇhānivesanā ca
diṭṭhinivesanā ca, katamā\
taṇhānivesanā: yāvatā taṇhāsaṅkhātena sīmakataṃ mariyādīkataṃ odhikataṃ
pariyantakataṃ\
pariggahitaṃ mamāyitaṃ, idaṃ mama, etaṃ mama, ettakaṃ mama, ettāvatā
mama rūpā saddā\
gandhā rasā phoṭṭhabbā attharaṇā pāpuraṇā dāsidāsā ajeḷakā
kukkuṭasūkarā\
hatthigavāssavaḷavā khettā vatthuṃ hiraññaṃ suvaṇṇaṃ
gāmanigamarājadhāniyo2 raṭṭhaṃ\
ca janapado ca koso ca koṭṭhāgāraṃ ca kevalampi mahāpaṭhaviṃ taṇhāvasena
mamāyati.\
Yāvatā aṭṭhasatataṇhāvicaritaṃ, ayaṃ taṇhānivesanā. Katamā
diṭṭhinivesanā: vīsativatthukā\
sakkāyadiṭṭhi, dasavatthukā micchādiṭṭhi, dasavatthukā antaggāhikā
diṭṭhi, yā evarūpā\
diṭṭhi diṭṭhigataṃ diṭṭhigahaṇaṃ diṭṭhikantāro diṭṭhivisūkāyikaṃ
diṭṭhivipphanditaṃ\
diṭṭhisaṃyojanaṃ gāho paṭiggāho abhiniveso parāmāso kummaggo micchāpatho
micchattaṃ\
titthāyatanaṃ vipariyesagāho viparītagāho3 viparītagāho vipallāsagāho
micchāgāho\
ayāthāvatasmiṃ yāthāvatanti gāho yāvatā dvāsaṭṭhigatāni, ayaṃ
diṭṭhinivesanā.\
\
Panujja viññāṇanti puññābhisaṅkhārasahagataṃ viññāṇaṃ,
apuññābhisaṅkhārasahagataṃ\
viññāṇaṃ, āneñjābhisaṅkhārasahagataṃ viññāṇaṃ, etesu nandiyañca
nivesanañca\
abhisaṃkhārasahagatañca viññāṇaṃ nujja panujja nuda panuda jaha pajaha
vinodehi\
byantīkarohi anabhāvaṃ gamehīti \'etesu nandiñca nivesanañca panujja
viññāṇaṃ. \'\
\
Bhave na tiṭṭheti: \'bhavā\'ti dve bhavā: kammabhavo ca paṭisandhiko ca
punabbhavo.\
Katamo kammabhavo: puññābhisaṅkhāro apuññābhisaṅkhāro āneñjābhisaṅkhāro,
ayaṃ\
kammabhavo. Katamo paṭisandhiko punabbhavo: paṭisandhiko rūpaṃ vedanā1
saññā\
saṅkhārā viññāṇaṃ, ayaṃ paṭisandhiko punabbhavo. Bhave na tiṭṭheti
nandiñca\
nivesanañca abhisaṃkhārasahagataṃ viññāṇañca kammabhavañca
paṭisandhikañca\
punabbhavaṃ pajahanto vinodento byantīkaronto anabhāvaṃ gamento
kammabhave na\
tiṭṭheyya, paṭisandhike punabbhave na tiṭṭheyya, na paṭisandhike
punabbhave na\
tiṭṭheyya, na santiṭṭheyyāti \'panujja viññāṇaṃ bhave na tiṭṭhe. \'\
\
Tenāha bhagavā:\
\
\'\'Yaṃ kiñci sampajānāsi (mettagūti bhagavā)\
Uddhaṃ adho tiriyañcāpi majjhe,\
Etesu nandiñca nivesanañca\
Panujja viññāṇaṃ bhave na tiṭṭhe\'\'ti\
\
1. Rūpa vedanā-syā\
\[BJT Page 172\] \[\\x 172/\]\
\
4-8\
\
Evaṃvihārī sato appamatto\
Bhikkhu caraṃ hitvā mamāyitāni,\
Jātiṃ jaraṃ1 sokapariddavañca2\
Idheva vidvā pajaheyya dukkhaṃ.\
\
Evaṃvihārī sato appamattoti \'evaṃvihārī\'ti: nandiñca nivesanañca\
abhisaṃkhārasahagataviññāṇañca kammabhavañca paṭisandhikañca punabbhavaṃ
pajahanto\
vinodento byantīkaronto anabhāvaṃ gamentoti \'evaṃvihārī\'. Satoti:
catūhi kāraṇehi sato:\
kāye kāyānupassanāsatipaṭṭhānaṃ bhāvento sato vedanāsu
vedanānupassanāsatipaṭṭhānaṃ\
bhāvento sato, citte cittānupassanāsatipaṭṭhānaṃ bhāvento sato,
dhammesu\
dhammānupassanāsatipaṭṭhānaṃ bhāvento sato aparehipi catūhi kāraṇehi
sato: asati\
parivajjanāya sato: satikaraṇīyānañca dhammānaṃ katattā sato:
satipaṭipakkhānaṃ\
dhammānaṃ hatattā sato: satinimittānaṃ dhammānaṃ asammuṭṭhattā sato.
Aparehipi catūhi\
kāraṇehi sato: satiyā samannāgatattā sato: satiyā vasitattā sato: satiyā
pāguññatāya sato:\
satiyā apaccoropanatāya sato. Aparehipi catūhi kāraṇehi sato: satattā
sato: santattā sato:\
samitattā sato: santadhammasamannāgatattā sato. Buddhānussatiyā sato:
dhammānussatiyā\
sato: saṅghānussatiyā sato: sīlānussatiyā sato: cāgānussatiyā sato:
devatānussatiyā sato:\
ānāpānasatiyā sato: maraṇānussatiyā sato: kāyagatāsatiyā sato:
upasamānussatiyā satoti. Yā\
sati anussati paṭissati sati saraṇatā dhāraṇatā apilāpanatā
asammussanatā sati satindriyaṃ\
satibalaṃ sammāsati satisambojjhaṅgo ekāyanamaggo, ayaṃ vuccati sati.
Iminā sati upeto\
hoti samupeto upagato samupagato uppanno samuppanno samannāgato. So
vuccati sato.\
Appamattoti: sakkaccakārī sātaccakārī aṭṭhitakārī anolīnavuttī
anikkhittachando\
anikkhittadhuro appamatto kusalesu dhammesu kathāhaṃ aparipūraṃ vā
sīlakkhandhaṃ\
paripūreyyaṃ, paripūraṃ vā sīlakkhandhaṃ tattha tattha paññāya
anugaṇheyya\'nti3 yo tattha\
chando ca vāyāmo ca ussāho ca ussoḷhi ca appaṭivānī ca sati ca
sampajaññañca ātappaṃ\
padhānaṃ adhiṭṭhānaṃ anuyogo appamatto appamādo kusalesu dhammesu,
kathāhaṃ\
aparipūraṃ vā samādhikkhandhaṃ paripūreyyaṃ, paripūraṃ vā
samādhikkhandhaṃ tattha\
tattha paññāya anugaṇheyya, paññākkhandhaṃ paripūreyyaṃ, paripūraṃ vā\
paññākkhandhaṃ tattha tattha paññāya anugaṇheyya, vimuttikkhandhaṃ
paripūreyyaṃ,\
paripūraṃ vā vimuttikkhandhaṃ tattha tattha paññāya anugaṇheyya,\
vimuttiñāṇadassanakkhandhaṃ paripūreyyaṃ, paripūraṃ vā
vimuttiñāṇadassanakkhandhaṃ\
tattha tattha paññāya anugaṇheyya\'nti3. Yo tattha chando ca vāyāmo ca
ussāho ca ussoḷhī\
ca appaṭivānī ca sati ca sampajaññañca ātappaṃ padhānaṃ adhiṭṭhānaṃ
anuyogo appamatto\
appamādo kusalesu dhammesu, kathāhaṃ abhiññātaṃ vā dukkhaṃ parijāneyyaṃ,
appahīne\
vā kilese pajaheyyaṃ, abhāvitaṃ vā maggaṃ bhāveyyaṃ, asacchikataṃ vā
nirodhaṃ\
sacchikareyya\'nti yo tattha chando ca vāyāmo ca ussāho ca ussoḷhi ca
appaṭivānī ca sati ca\
sampajaññañca ātappaṃ padhānaṃ adhiṭṭhānaṃ anuyogo appamatto appamādo
kusalesu\
dhammesū\'ti \'evaṃvihārī sato appamatto.\
\
1. Jāti jaraṃ-su\
2. Sokaparidevaṃ ca-pana-ca\
3. Anuggaṇheyyanti - machasaṃ\
\
\[BJT Page 174\] \[\\x 174/\]\
\
Bhikkhu caraṃ hitvā mamāyitānīti: \'bhikkhū\'ti puthujjanakalyāṇako vā
bhikkhu sekho vā1\
bhikkhu. Caranti: caranto viharanto irīyanto vattento pālento yapento
yāpento.\
Mamāyitānīti: dve mamattā: taṇhāmamattaṃ ca diṭṭhimamattaṃ ca.\
\
Katamaṃ taṇhāmamattaṃ? Yāvatā taṇhāsaṃkhātena sīmakataṃ mariyādīkataṃ
odhikataṃ\
pariyantakataṃ pariggahitaṃ mamāyitaṃ idaṃ mamaṃ etaṃ mamaṃ ettakaṃ
mamaṃ ettāvatā\
mamaṃ mama rūpā saddā gandhā rasā phoṭṭhabbā attharaṇā pāpuraṇā dāsidāsā
ajeḷakā\
kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ\
gāmanigamarājadhāniyo raṭṭhaṃ janapado koso ca koṭṭhāgāraṃ ca kevalampi\
mahāpaṭhaviṃ taṇhāvasena mamāyati. Yāvatā aṭṭhasatataṇhāvicaritaṃ, idaṃ\
taṇhāmamattaṃ. Katamaṃ diṭṭhimamattaṃ? Vīsativatthukā sakkāyadiṭṭhi,
dasavatthukā\
micchādiṭṭhi, dasavatthukā antaggāhikā diṭṭhi, yā evarūpā diṭṭhi
diṭṭhigataṃ\
diṭṭhigahaṇaṃ diṭṭhikantāro diṭṭhivisūkāyikaṃ diṭṭhivipphanditaṃ
diṭṭhisaññojanaṃ gāho\
paṭiggāho abhiniveso parāmāso kummaggo micchāpatho micchattaṃ
titthāyatanaṃ\
vipariyesagāho viparītagāho vipallāsagāho micchāgāho ayāthāvatasmiṃ
\'yāthāvata\'nti gāho\
yāvatā dvāsaṭṭhi diṭṭhigatāni, idaṃ diṭṭhimamattaṃ. Taṇhāmamattaṃ
pahāya\
diṭṭhimamattaṃ paṭinissajitvā mamatte jahitvā cajitvā pajahitvā
pariccajitvā vinodetvā\
byantīkaritvā anabhāvaṃ gametvāti \'bhikkhu caraṃ hitvā mamāyitāni. \'\
\
Jātiṃ jaraṃ sokapariddavaṃ ca idheva vidvā pajaheyya dukkhanti:
\'jātī\'ti:\
Yā tesaṃ tesaṃ sattānaṃ tamhi tamhi sattanikāye jāti sañjāti okkanti
abhinibbanti\
khandhānaṃ pātubhāvo āyatanānaṃ paṭilābho. Jaranti: yā tesaṃ tesaṃ
sattānaṃ tamhi tamhi\
sattanikāye jarā jīraṇatā khaṇḍiccaṃ pāliccaṃ valittacatā āyuno saṃhāni
indriyānaṃ\
paripāko.\
\
Sokoti: ñātibyasanena vā phuṭṭhassa bhogavyasanena vā phuṭṭhassa
rogavyasanena vā\
phuṭṭhassa aññataraññatarena vā vyasanena samannāgatassa
aññataraññatarena vā\
dukkhadhammena phuṭṭhassa soko socanā socitattaṃ anto soko anto parisoko
anto dāho\
anto paridāho cetaso parijjhāyanā domanassaṃ sokasallaṃ\' paddarivanti2
ñātibyasanena vā\
phuṭṭhassa, bhogavyasanena vā phuṭṭhassa rogavyasanena vā phuṭṭhassa
sīlavyasanena\
vā phuṭṭhassa diṭṭhivyasanena vā phuṭṭhassa aññataraññatarena vā
vyasanena\
samannāgatassa aññataraññatarena vā dukkhadhammena phuṭṭhassa ādevo
paridevo\
ādevanā paridevanā ādevitattaṃ paridevitattaṃ vācāpalāpo vippalāpo
lālappo lālappanā\
lālāppitattaṃ.\
Idhāti: imissā diṭṭhiyā -pe\-\-\-\-\-\-\-\-\-\-\-\-\-\-\-- imasmiṃ loke.
(Vidvāti): vijjāgato ñāṇī vibhāvī\
medhāvī. Dukkhanti: jātidukkhaṃ jarādukkhaṃ vyādhidukkhaṃ maraṇadukkhaṃ\
sokaparidevadukkhaṃ domanassupāyāsadukkhaṃ. Jāti jaraṃ sokapariddavañca
idheva vidvā\
pajaheyya dukkhanti: vijjāgato ñāṇī vibhāvī medhāvī idheva jātiñca
jarañca\
sokapariddavañca pajaheyya vinodeyya byantīkareyya anabhāvaṃ gameyyāti
\'jātiṃ jaraṃ\
sokapariddavañca idheva vidvā pajaheyya dukkhaṃ\'.\
Tenāha bhagavā:\
\
\'\'Evaṃvihārī sato appamatto\
Bhikkhu caraṃ hitvā mamāyitāni\
Jātiṃ jaraṃ sokapariddavañca\
Idheva vidvā pajaheyya dukkha\'\'nti.\
\
4-9\
\
Etābhinandāmi vaco mahesino\
Sukittitaṃ gotama nūpadhīkaṃ,\
Addhā hi bhagavā pahāsi dukkhaṃ\
Tathā hi te vidito esa dhammo.\
\
Etābhinandāmi vaco mahesinoti: eta\'nti: tuyhaṃ vacanaṃ byappathaṃ3
desanā anusiṭṭhiṃ4\
abhinandāmīti nandāmi abhinandāmi modāmi anumodāmi icchāmi sādiyāmi
patthayāmi\
pihayāmi abhijappāmi. Mahesinoti mahesi bhagavā: mahantaṃ sīlakkhandhaṃ
esi gavesi\
pariyesīti mahesi. Mahesakkhehi vā sattehi esito gavesito pariyesito
kahaṃ buddho kahaṃ\
bhagavā, kahaṃ devadevo, \'kahaṃ narāsabho\'ti mahesīti \'etābhinandāmi
vaco mahesino\'\
\
1. Sekkho vā - pana, machasaṃ\
2. Paridevoti - hèma\
3. Byapathaṃ-va-vī-ka-syā\
4. Anusiṭṭhaṃ - machasaṃ\
\
\[BJT Page 176\] \[\\x 176/\]\
\
Sukittitaṃ gotama nūpadhīkanti \'sukittita\'nti sukittitaṃ su ācikkhitaṃ
sudesitaṃ supaññapitaṃ\
supaṭṭhapitaṃ suvivaritaṃ suvibhajitaṃ suuttānīkataṃ supakāsitanti
\'sukittitaṃ\'.\
\
Gotama nupadhīkanti upadhī vuccanti1 kilesā ca khandhā ca abhisaṅkhārā
ca.\
Upadhipahānaṃ upadhivūpasamaṃ upadhipaṭinissaggaṃ upadhipaṭippassaddhiṃ2
amataṃ\
nibbānanti \'sukittitaṃ gotamanūpadhīkaṃ\'.\
\
Addhā hi bhagavā pahāsi dukkhanti\' \'addhā\'ti ekaṃsavacanaṃ3
nissaṃsayavacanaṃ\
nikkaṅkhāvacanaṃ advejjhavacanaṃ adveḷhakavacanaṃ niyogavacanaṃ4
apannakavacanaṃ\
avatthānavacanametaṃ \'addhā\'ti bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti. Pahāsi dukkhanti jātidukkhaṃ jarādukkhaṃ
vyādhidukkhaṃ\
maraṇadukkhaṃ sokaparidevadukkhadomanassupāyāsadukkhaṃ pahāsi pajahi
vinodesi\
byantīkarosi anabhāvaṃ gamesīti \'addhā hi bhagavā pahāsi dukkhaṃ\'.\
\
Tathā hi te vidito esa dhammoti tathā hi te vidito tulito tīrito vibhūto
vibhāvito esa dhammo\
ti \'tathā hi te vidito esa dhammo\'.\
\
Tenāha so brāhmaṇo:\
\
\'\'Etābhinandāmī vaco mahesino\
Sukittitaṃ gotama nūpadhīkaṃ,\
Addhāhi bhagavā pahāsi dukkhaṃ\
Tathā hi te vidito esa dhammo\'\'ti.\
\
4-10\
\
Te cāpi nūna pajaheyyu dukkhaṃ5\
Ye tvaṃ munī aṭṭhitaṃ6 ovadeyya,\
Taṃ taṃ namassāmi samecca nāgaṃ\
Appeva maṃ bhagavā aṭṭhitaṃ ovadeyya.\
\
Te cāpi nūna pajaheyyu dukkhanti: \'tecāpī\'ti: khattiyā ca brāhmaṇā ca
vessā ca suddā ca\
gahaṭṭhā ca pabbajitā ca devā ca7 manussā ca. Pajaheyyu dukkhanti
jātidukkhaṃ\
jarādukkhaṃ vyādhidukkhaṃ maraṇadukkhaṃ\
sokaparidevadukkhadomanassupāyāsadukkhaṃ pajaheyyuṃ vinodeyyuṃ
byantīkareyyuṃ\
anabhāvaṃ gameyyunti \'te cāpi nūna pajaheyyu dukkhaṃ\'.\
1. Vuccati-va-vi-ka\
2. Upadhipaṭippassaddhaṃ - machasaṃ\
3. Ekaṃsādhivacanaṃ-va-vī-ka\
4. Nirodhavacanaṃ-va-vī-ka-machasaṃ-pana\
5. Pajaheyya dukkhaṃ-va-vī-ka\
Nūnappajaheyyu dukkhaṃ - machasaṃ\
6. Atthitaṃ-pana\
7. Devatā ca-pa-va-ka\
\
\[BJT Page 178\] \[\\x 178/\]\
\
Ye tvaṃ munī aṭṭhitaṃ ovadeyyāti: \'yeti: khattiye ca brāhmaṇe ca vesse
ca sudde ca\
gahaṭṭhe ca pabbajite ca deve ca manusse ca. Tvantī: bhagavantaṃ
bhaṇati. Munīti \'monaṃ\'\
vuccati ñāṇaṃ, yā paññā pajānanā vicayo pavicayo dhammavicayo
sallakkhaṇā\
upalakkhaṇā paccupalakkhaṇā paṇḍiccaṃ kosallaṃ nepuññaṃ vebhavyā cintā
upaparikkhā\
bhūri medhā pariṇāyikā vipassanā sampajaññaṃ patodo paññā paññindriyaṃ
paññābalaṃ\
paññāsatthaṃ paññāpāsādo paññāāloko paññāobhāso paññāpajjoto paññāpāsādo
paññāāloko\
paññāobhāso paññāpajjoto paññāratanaṃ amoho dhammavicayo sammādiṭṭhi,
tena ñāṇena\
samannāgato muni monappattoti.\
\
Tīṇi moneyyāni: kāyamoneyyaṃ vacīmoneyyaṃ manomoneyyaṃ. Katamaṃ
kāyamoneyyaṃ?\
Tividhānaṃ kāyaduccaritānaṃ pahānaṃ kāyamoneyyaṃ. Tividhaṃ
kāyasucaritaṃ\
kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,\
pariññāsahagato maggo kāyamoneyyaṃ, kāye chandarāgassa pahānaṃ
kāyamoneyyaṃ,\
kāyasaṃkhārānirodho catutthajjhānasamāpatti kāyamoneyyaṃ. Idaṃ
kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahānaṃ
vacīmoneyyaṃ,\
vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā\
vacīmoneyyaṃ, pariññāsahagato maggo vacīmoneyyaṃ, vācāya chandarāgassa
pahānaṃ\
vacīmoneyyaṃ. Vacīsaṃkhāranirodho dutiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ,\
tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ,
cittapariññā\
manomoneyyaṃ, pariññāsahagato maggo manomoneyyaṃ, citte chandarāgassa
pahānaṃ\
manomoneyyaṃ, cittasaṃkhāranirodho saññāvedayitanirodhasamāpatti
manomoneyyaṃ. Idaṃ\
manomoneyyaṃ.\
\
1. \'\'Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ.\
\
2. Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu ninhātapāpaka\'\'nti.\
\
Imehi tīhi moneyyehi dhammehi samannāgato cha munino: agāramunino
anagāramunino\
sekhamunino asekhamunino paccekamunino munimuninoti. Katame agāramunino?
Ye te\
agārikā diṭṭhapadā viññātasāsanā, ime agāramunino. Katame anagāramunino?
Ye te\
pabbajitā diṭṭhapadā viññātasāsanā, ime anagāramunino. Satta sekhā
sekhamunino.\
Arahanto asekhamunino. Paccekabuddhā paccekamunino. Munimunino vuccanti
tathāgatā\
arahanto sammāsambuddhā.\
\
3. \'\'Na monena muni hoti mūḷharūpo aviddasu,\
Yo ca tulaṃva paggayha varamādāya paṇḍito.\
\
4. Pāpāni parivajjeti sa munī tena so munī,\
Yo munāti ubho loke munī tena pavuccatī. \'\'\
\
5. \'\'Asatañca satañca ñatvā dhammaṃ\
Ajjhattaṃ bahiddhā ca sabbaloke,\
Devamanussehi pūjito yo\
Saṅgajālamaticca so munī.\
\
Aṭṭhitaṃ ovadeyyāti: aṭṭhitaṃ ovadeyya sakkaccaṃ ovadeyya, abhiṇhaṃ\
Ovadeyya, punappunaṃ ovadeyya, anusāseyyāti ye tvaṃ munī aṭṭhitaṃ
ovadeyya. \'\
\
Taṃ taṃ namassāmi samecca nāganti: \'tanti\' bhagavantaṃ bhaṇati.
Namassāmīti kāyena vā\
namassāmi, vācāya vā namassāmi, cittena vā namassāmi anvatthapaṭipattiyā
vā namassāmi,\
dhammānudhammapaṭipattiyā vā namassāmi, sakkaromi, garukaromi1, mānemi,
pūjemi.\
Sameccāti samecca abhisamecca samāgantvā abhisamāgantvā sammukhā taṃ
namassāmi.\
Nāganti nāgo ca bhagavā, \'āguṃ na karotīti nāgo, na gacchantīti nāgo,
na āgacchantīti nāgo.\
Kathaṃ bhagavā āguṃ na karotīti nāgo: \'āgu\' vuccati pāpakā akusalā
dhammā saṃkilesikā\
ponobhavikā sadarā dukkhavipākā āyatiṃ jarāmaraṇīyā.\
\
12 \'\'Āguṃ na karoti kiñci loke (sabhiyāti bhagavā)\
Sabbasaṃyoge visajja bandhanāni, 1\
Sabbattha na sajjatī vimutto\
Nāgo tādī pavuccate tathattā\'\'ti. \[A\]\
\
Evaṃ bhagavā \'āguṃ na karotīti nāgo.\
\
Kathaṃ na bhagavā na gacchatīti nāgo: bhagavā na chandāgatiṃ gacchati,
na dosāgatiṃ\
gacchati, na mohāgatiṃ gacchati, na bhayāgatiṃ gacchati, na rāgavasena
gacchati, na\
dosavasena gacchati, na mohavasena gacchati, na mānavasena gacchati, na
diṭṭhivasena\
gacchati, na uddhaccavasena gacchati, na vicikicchāvasena gacchati, na
anusayavasena\
gacchati, na vaggehi dhammehi sāyati, nīyyati vuyhati saṃharīyati. Evaṃ
bhagavā \'na\
gacchatī\'ti nāgo.\
1. Garuṃ karomi - machasaṃ\
2. Sabbasaṃyojanā visajja-va-vi-ka-pana\
\[A.\] Suttanipāta-sahiyasutta\
\
\[BJT Page 180\] \[\\x 180/\]\
\
Kathaṃ bhagavā na āgacchatīti nāgo: sotāpattimagge ye kilesā pahīnā te
kilese na puneti na\
pacceti, na paccāgacchati. Sakadāgāmimaggena - anāgāmimaggena -
arahattamaggena ye\
kilesā pahīnā te kilese na puneti, na pacceti na paccāgacchati. Evaṃ na
āgacchatī\'ti \'nāgoti\'.\
\'Taṃ taṃ namassāmi samecca nāgaṃ\'.\
\
Appeva maṃ bhagavā ovadeyyāti. Appeva maṃ bhagavā aṭṭhitaṃ ovadeyya,
sakkaccaṃ\
ovadeyya, punappunaṃ ovadeyya, anusāseyyāti \'appeva maṃ bhagavā
aṭṭhitaṃ ovadeyya\'.\
Tenāha so brāhmaṇo:\
\
\'\'Te cāpi nūna pajaheyyu dukkhaṃ\
Ye tvaṃ munī aṭṭhitaṃ ovadeyya,\
Taṃ taṃ namassāmi samecca nāgaṃ\
Appeva maṃ bhagavā aṭṭhitaṃ ovadeyyā\'\'ti.\
\
Yaṃ brāhmaṇaṃ vedaguṃ1 ābhijaññā\
Akiñcanaṃ kāmabhave asattaṃ,\
Addhā hi so oghamimaṃ atāri\
Tiṇṇo ca pāraṃ akhilo akaṅkho.\
\
Yaṃ brāhmaṇaṃ vedaguṃ ābhijaññāti \'brāhmaṇo\'ti sattannaṃ dhammānaṃ
bāhitattā\
brāhmaṇo: sakkāyadiṭṭhi bāhitā hoti, vicikicchā bāhitā hoti,
sīlabbataparāmāso bāhito hoti,\
rāgo bāhito hoti, doso bāhito hoti, moho bāhito hoti, māno bāhito hoti,
bāhitāssa honti\
pāpakā akusalā dhammā saṃkilesikā ponobhavikā sadarā dukkhavipākā
āyatiṃ\
jātijarāmaraṇīyā.\
\
1. Vedagumābhijaññā - machasaṃ\
Vedagumabhijaññā-va-vi-ka\
\
\[BJT Page 182\] \[\\x 182/\]\
\
13. \'\'Bāhetvā sabbapāpakāni (sahiyāti bhagavā)\
Vimalo sādhu samāhito ṭhitatto,\
Saṃsāramaticca kevalī so\
Asito tādī pavuccate sa brahmā\'\'\[a\]\
\
Vedagūti: \'vedo\' vuccati catusu maggesu ñāṇaṃ paññā paññindriyaṃ
paññābalaṃ\
dhammavicayasambojjhaṅgo vīmaṃsā vipassanā sammādiṭṭhi, bhagavā tehi
vedehi\
jātijarāmaraṇassa antagato antappatto koṭigato koṭippatto pariyantagato
pariyantappatto\
vosānagato vosānappatto tāṇagato tāṇappatto lenagato lenappatto
saraṇagato saraṇappatto\
abhayagato abhayappatto accutagato accutappatto amatagato amatappatto
nibbānagato\
nibbānappatto. Vedānaṃ vā antagatoti vedagū, vedehi vā antagatoti
vedagū, sattannaṃ vā\
dhammānaṃ viditattā vedagū: sakkāyadiṭṭhi viditā hoti, rāgo - doso -
moho - māno vidito\
hoti, viditāssa honti pāpakā akusalā dhammā saṃkilesikā ponobhavikā
sadarā dukkhavipākā\
āyatiṃ jātijarāmaraṇīyā:\
\
\'\'Vedāni viceyya kevalāni (sabhiyāti bhagavā)\
Samaṇānaṃ yānipattha2 brāhmaṇānaṃ\
Sabba vedanāsu vītarāgo\
Sabbaṃ vedamaticca vedagū so.\
\
Ābhijaññāti abhijāneyya, ājāneyya, vijāneyya, paṭivijāneyya,
paṭivijjheyyāti \'yaṃ brāhmaṇaṃ\
vedaguṃ ābhijaññā. \'\
\
Akiñcanaṃ kāmabhave asattanti: \'akiñcanaṃ\' ti: rāgakiñcanaṃ
dosakiñcanaṃ mohakiñcanaṃ\
mānakiñcanaṃ diṭṭhikiñcanaṃ kilesakiñcanaṃ duccaritakiñcanaṃ. Yassete
kiñcanā pahīnā\
samucchinnā vūpasantā paṭippassaddhā abhabbuppattikā ñāṇagginā daḍḍhā,
so vuccati\
\'akiñcano\'. Kāmāti: uddānato dve kāmā: vatthukāmā ca kilesakāmā ca.
Katame vatthukāmā?\
Manāpikā rūpā manāpikā saddā manāpikā gandhā manāpikā rasā manāpikā
phoṭṭhabbā,\
attharaṇā pāpuraṇā, dāsidāsā ajeḷakā kukkuṭasūkarā hatthigavāssavaḷavā,
khettaṃ vatthu\
hiraññaṃ suvaṇṇaṃ gāmanigamarājadhāniyo raṭṭhaṃ ca janapado ca koso ca
koṭṭhāgāraṃ\
ca, yaṃ kiñci rajanīyaṃ vatthu vatthukāmā.\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, parinimmitā kāmā,
animmitā kāmā,\
pariggahitā kāmā, apariggahitā kāmā, mamāyitā kāmā, amamāyitā kāmā,
sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo: yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
\'\'Addasaṃ kāmaṃ te mūlaṃ saṅkappā kāma jāyasi,\
Na taṃ saṅkappayissāmi evaṃ kāme na hehisī\'\'ti\
\
Ime vuccanti kilesakāmā.\
\
Bhavāti: dve bhavā: kammabhavo ca paṭisandhiko ca punabbhavo. Katamo
kammabhavo:\
puññābhisaṅkhāro apuññābhisaṅkhāro āneñjābhisaṅkhāro, ayaṃ kammabhavo.
Katamo\
paṭisandhiko punabbhavo: paṭisandhiko rūpaṃ vedanā saññā saṅkhārā
viññāṇaṃ, ayaṃ\
paṭisandhiko punabbhavo.\
\
Akiñcanaṃ kāmabhave asattanti: akiñcanaṃ puggalaṃ kāmabhave ca asattaṃ
alaggaṃ\
alaggitaṃ apaḷibuddhaṃ nikkhantaṃ nissaṭaṃ vippamuttaṃ1 visaṃyuttaṃ
vimariyādīkatena\
cetasā viharantanti \'akiñcanaṃ kāmabhave asattaṃ\'\
\
Addhā hi so oghamimaṃ atārīti: \'addhā\'ti: ekaṃsavacanaṃ
nissaṃsayavacanaṃ\
nikkaṅkhāvacanaṃ advejjhavacanaṃ adveḷhakavacanaṃ niyogavacanaṃ
apannakavacanaṃ\
avatthāpanavacanametaṃ \'addhā\'ti. Oghanti: kāmoghaṃ bhavoghaṃ
diṭṭhoghaṃ avijjoghaṃ.\
Atārīti: atari uttari patari samatikkami. Vītivattayīti \'addhā hi so
oghamimaṃ atāri. \'\
\
\[A.\] Suttanipāta - sahiyasutta\
1. Vippayuttaṃ-a-va-vī-ka-pana\
\
\[BJT Page 184\] \[\\x 184/\]\
\
Tiṇṇo ca pāraṃ akhilo akaṅkhoti: \'tiṇṇo\'ti: kāmoghaṃ tiṇṇo, 1
bhavoghaṃ tiṇṇo,\
diṭṭhoghaṃ tiṇṇo, avijjoghaṃ tiṇṇo, saṃsārapathaṃ tiṇṇo, uttiṇṇo
nittiṇṇo2 atikkanto\
samatikkanto vītivatto,\
So vutthavāso3 ciṇṇacaraṇo gataddho gatadiso gatakoṭiko
pālitabrahmacariyo\
uttamadiṭṭhippatto bhāvitamaggo pahīnakileso paṭividdhākuppo
sacchikatanirodho.\
Dukkhaṃ tassa pariññāya, samudayo pahīno, maggo bhāvito, nirodho
sacchikato,\
abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīnaṃ,
bhāvetabbaṃ\
bhāvitaṃ, sacchikātabbaṃ sacchikataṃ. So ukkhittapaligho saṅkiṇṇaparikho
abbūḷhesiko\
niraggalo ariyo pannadhajo pannabhāro visaññutto pañcaṅgavippahīno\
chaḷaṅgasamannāgato ekārakkho caturapasseno panuṇṇapaccekasacco
samavayasaṭṭhesano\
anāvilasaṅkappo passaddhakāyasaṃkhāro suvimuttacitto suvimuttapañño
kevalī vusitvā\
uttamapuriso paramapuriso (paramappattipatto). 4\
\
So neva ācināti, na apacināti, apacinitvā ṭhito, neva pajahati, na
upādiyati, pajahitvā ṭhito,\
neva visineti, na ussineti, visinetvā ṭhito. Neva dhūpeti, na
sandhupeti, vidhupetvā ṭhito.\
Asekhena sīlakkhandhena samannāgatattā ṭhito.\
\
1. Otiṇṇo-pana\
2. Nitthiṇṇo - machasaṃ\
3. Vuṭṭhavāso-syā\
4. Paramapattippatto - machasaṃ\
\
\[BJT Page 186\] \[\\x 186/\]\
\
Asekhena samādhikkhandhena samannāgato ṭhito paññākkhandhena samannāgato
ṭhito\
vimuttikkhandhena samannāgato ṭhito vimuttiñāṇadassanakkhandhena
samannāgato ṭhito.\
Saccaṃ sampaṭipādiyitvā1 ṭhito. Ejaṃ samatikkamitvā ṭhito. Kilesaggiṃ
pariyādiyitvā ṭhito.\
Aparigamanatāya ṭhito, kathaṃ samādāya ṭhito, muttipaṭisevanatāya2
ṭhito. Mettāya\
pārisuddhiyā ṭhito, karuṇāya parisuddhiyā ṭhito muditāya parisuddhiyā
ṭhito upekkhāya\
parisuddhiyā ṭhito, accantapārisuddhiyā ṭhito, akammayatāya3,
parisuddhiyā ṭhito,\
vimuttattā ṭhito, saṃtusitattā4 ṭhito, khandhapariyante ṭhito,
dhātupariyante ṭhito,\
āyatanapariyante ṭhito, gatipariyante ṭhito, uppattipariyante ṭhito,
paṭisandhipariyante\
ṭhito, bhavapariyante ṭhito, saṃsārapariyante ṭhito, vaṭṭapariyante
ṭhito, antime bhave\
ṭhito, antime samussaye ṭhito, antimadehadharo arahā.\
\
14. \'\'Tassāyaṃ pacchimakoṭi5 - carimoyaṃ samussayo,\
Jātimaraṇa6saṃsāro - natthi tassa punabbhavo\'\'ti\
\
Tiṇṇo ca pāranti \'pāraṃ\' vuccati amataṃ nibbānaṃ \'\'yo so
sabbasaṃkhārasamatho\
sabbūpadhipaṭinissaggo taṇhakkhayo virāgo nirodho nibbānaṃ\'\' so
pāragato pārappatto7\
antagato antappatto8. Koṭigato koṭippatto pariyantagato pariyantappatto
vosānagato\
vosānappatto tāṇagato tāṇappatto lenagato lenappatto saraṇagato
saraṇappatto abhayagato\
abhayappatto accutagato accutappatto9 amatagato amatappatto10
nibbānagato\
nibbānappatto so vutthavāso ciṇṇacaraṇo11 gataddho gatadiso gatakoṭiko\
pālitabrahmacariyo uttamadiṭṭhippatto bhāvitamaggo pahīnakileso
paṭividdhākuppo\
sacchikatanirodho. Dukkhaṃ tassa pariññāya, samudayo pahīno, maggo
bhāvito, nirodho\
sacchikato abhiññeyyaṃ abhiññātaṃ, pariññeyyaṃ pariññātaṃ, pahātabbaṃ
pahīnaṃ,\
bhāvetabbaṃ bhāvitaṃ, sacchikātabbaṃ sacchikataṃ. So ukkhittapaligho
saṅkiṇṇaparikho\
abbūḷhesiko niraggalo ariyo pannadhajo pannabhāro visaññutto
pañcaṅgavippahīno\
chaḷaṅgasamannāgato ekārakkho caturapasseno panuṇṇapaccekasacco
samavayasaṭṭhesano\
anāvilasaṅkappo passaddhakāyasaṃkhāro suvimuttacitto suvimuttapañño
kevalī vusitvā\
uttamapuriso paramapuriso paramappattipatto.\
\
So neva ācināti, na apacināti, apacinitvā ṭhito, neva pajahati, na
upādiyati, pajahitvā ṭhito,\
neva visineti, na ussineti, visinetvā ṭhito. Neva dhūpeti, na
sandhupeti, vidhupetvā ṭhito.\
Asekhena sīlakkhandhena samannāgatattā ṭhito.\
\
Asekhena samādhikkhandhena - paññākkhandhena - vimuttikkhandhena -\
vimuttiñāṇadassanakkhandhena samannāgato ṭhito. Saccaṃ sampaṭipādiyitvā
ṭhito. Ejaṃ\
samatikkamitvā ṭhito. Kilesaggiṃ pariyādiyitvā ṭhito. Aparigamanatāya
ṭhito, kathaṃ\
samādāya ṭhito, muttipaṭisevanatāya ṭhito. Mettāya pārisuddhiyā ṭhito,
karuṇāya -\
muditāya - upekkhāya parisuddhiyā ṭhito, accantapārisuddhiyā ṭhito,
akammayatāya,\
parisuddhiyā ṭhito, vimuttattā ṭhito, saṃtusitattā ṭhito,
khandhapariyante ṭhito,\
dhātupariyante ṭhito, āyatanapariyante ṭhito, gatipariyante ṭhito,
uppattipariyante ṭhito,\
paṭisandhipariyante ṭhito, bhavapariyante ṭhito, saṃsārapariyante ṭhito,
vaṭṭapariyante\
ṭhito, antime bhave ṭhito, antime samussaye ṭhito, antimadehadharo
arahā.\
\
\'\'Tassāyaṃ pacchimakoṭi5 - carimoyaṃ samussayo,\
Jātimaraṇa6saṃsāro - natthi tassa punabbhavo\'\'ti\
\
\'Tiṇṇo ca pāraṃ\'.\
\
Akhiloti rāgo khilo doso khilo moho khilo kodho khilo upanāho khilo
makkho khilo, paḷāso\
khilo, issā khilo, macchariyaṃ khilo, māyā khilo, sāṭheyyaṃ khilo,
thambho khilo, sārambho\
khilo, māno khilo, atimāno khilo, mado khilo, pamādo khilo, sabbe kilesā
khilā, sabbe\
duccaritā khilā, sabbe darathā khilā, sabbe pariḷāhā khilā, sabbe
santāpā khilā,\
sabbākusalābhisaṃkhārā khilā, yassete khilā pahīnā samucchinnā vūpasannā
paṭippassaddhā\
abhabbuppattikā ñāṇagginā daḍḍhā, so vuccati \'akhilo\'.\
\
1. Paṭipādiyitvā-syā\
2. Vimuttipaṭisevanatāya - machasaṃ\
3. Akammaññatāya-syā\
4. Santussitattā - machasaṃ\
5. Pacchimako bhave - machasaṃ, syā\
6. Jātijarāmaraṇa-syā\
7. Pāraṃgato pāraṃpatto-va-vi-ka\
8. Antaṃgato antaṃpatto va-vi-ka\
9. Accutaṃgato accutapatto-pa\
Accantagato accantappatto-va-vi-ka\
10. Amataṃgato-amatappatto-panana\
11. So vuccati ciṇṇacaraṇo-pana\
\
\[BJT Page 188\] \[\\x 188/\]\
\
Akaṅkhoti dukkhe kaṅkhā, dukkhasamudaye kaṅkhā, dukkhanirodhe kaṅkhā,\
dukkhanirodhagāmiṇiyā paṭipadāya kaṅkhā, pubbante kaṅkhā, aparante
kaṅkhā,\
pubbantāparante kaṅkhā, idappaccayatāpaṭiccasamuppannesu dhammesu
kaṅkhā. Yā\
evarūpā kaṅkhā kaṅkhāyanā kaṅkhāyitattaṃ vimati vicikicchā dveḷhakaṃ
dvedhāpatho\
saṃsayo anekaṃsagāho āsappanā parisappanā apariyogāhanā thambhitattaṃ1
cittassa\
manovilekho. Yassete kaṅkhā pahīnā samucchinnā vūpasantā paṭippassaddhā\
abhabbuppattikā ñāṇagginā daḍḍhā, so vuccati \'akaṅkhoti\' tiṇṇo ca
pāraṃ akhilo akaṅkho\'.\
\
Tenāha bhagavā:\
\
\'\'Yaṃ brāhmaṇaṃ vedaguṃ ābhijaññā\
Akiñcanaṃ kāmabhave asattaṃ,\
Addhā hi so oghamimaṃ atāri\
Tiṇṇo ca pāraṃ akhilo akaṅkho\'\'ti.\
\
4-12\
Vidvā ca yo vedagu naro idha\
Bhavābhave saṅgamimaṃ visajja,\
So vītataṇho anīgho nirāso\
Atāri2 so jātijaranti brūmi.\
\
Vidvā ca yo vedagū naro idhāti \'vidvā\'ti vidvā vijjāgato ñāṇī vibhāvī
medhāvī. Yo ti yādiso\
-pe\-\-\-\-\-\-\-\-\-\-\-\-\-\-\-\--\
Devo vā manusso vā. Vedagūti \'vedā\' vuccanti catusu maggesu ñāṇaṃ
\'\'paññā paññindriyaṃ\
paññābalaṃ dhammavicayasambojjhaṅgo vīmaṃsā vipassanā sammādiṭṭhi, \'\'
tehi vedehi\
jātijarāmaraṇassa antagato antappatto3 koṭigato koṭippatto pariyantagato
pariyantappatto\
vosānagato vosānappatto tāṇagato tāṇappatto lenagato lenappatto
saraṇagato saraṇappatto\
abhayagato abhayappatto accutagato accutappatto amatagato amatappatto
nibbānagato\
nibbānappatto. \'Vedānaṃ vā antagato\'ti vedagū, \'vedehi vā
antagato\'ti vedagū\' sattannaṃ vā\
dhammānaṃ4 viditattā vedagū: sakkāyadiṭṭhi viditā hoti, vicikicchā -
sīlabbataparāmāso -\
rāgo - doso - moho - māno vidito hoti, viditāssa5 honti pāpakā akusalā
dhammā saṃkilesikā\
ponobhavikā6 sadarā dukkhavipākā āyatiṃ jātijarāmaraṇīyā:\
\
1. Chambhittataṃ - machasaṃ, syā\
2. Attāri-syā\
3. Attaṃgato antaṃpatto-va-vi-ka\
4. Sattannaṃ dhammānaṃ-katthaci\
5. Vidikassa-va-vi-ka\
6. Ponabbhavikā-va-vi-ka\
\
\[BJT Page 190\] \[\\x 190/\]\
\
15. \'\'Vedāni viceyya kevalāni (sabhiyāti bhagavā)\
Samaṇānaṃ yāni patthī brāhmaṇānaṃ\
Sabbavedanāsu vītarāgo\
Sabbaṃ vedamaticca vedagū so\[a\]\'\'ti. 2\
\
Naroti: satto naro māṇavo poso puggalo jīvo jāgū3 jantu indagu hindagu
manujo. Idhāti\
imissā diṭṭhiyā (-pe)\-\-\-\-\-\-\-\-\-\-\-\-\-\-\-\-\-\--\
Imasmiṃ manussaloke \'vidvā ca yo vedagū naro idha\'.\
\
Bhavābhave saṅgamimaṃ visajjāti - \'bhavābhave\'ti: bhavābhave
kammabhave punabbhave,\
kāmabhave kammabhave kāmabhave punabbhave, rūpabhave kammabhave
rūpabhave\
punabbhave, arūpabhave kammabhave arūpabhave punabbhave punappunabhave\
punappunagatiyā punappunauppattiyā punappunapaṭisandhiyā4\
punappunaattabhāvābhinibbattiyā. Saṅgāti sattasaṅgā: rāgasaṅgo dosasaṅgo
mohasaṅgo māna\
- diṭṭhi - kilesasaṅgo duccaritasaṅgo. Visajjāti: saṅge vossajitvā5 vā
visajja, athavā saṅge\
baddhe vibaddhe ābaddhe6 lagge laggite paḷibuddhe7 bandhane phoṭayitvā8
vā visajja,\
yathā vayhaṃ vā rathaṃ vā sakaṭaṃ vā sandamānikaṃ vā sajjaṃ visajjaṃ
karonti vikopenti,\
evameva9 saṅge vossajitvā visajja athavā saṅge baddhe vibaddhe ābaddhe
lagge laggite\
paḷibuddhe bandhane phoṭayitvā vā visajjāti \'bhavābhave saṅgamimaṃ
visajja. \'\
\
So vītataṇho anīgho nirāso atāri so jātijaranti brūmīti \'taṇhā\'ti:
rūpataṇhā, saddataṇhā,\
gandhataṇhā, rasataṇhā, phoṭṭhabbataṇhā, dhammataṇhā, yassesā taṇhā
pahīnā\
samucchinnā vūpasannā paṭippassaddhā abhabbuppattikā ñāṇagginā daḍḍhā,
so vuccati\
vītataṇho vigatataṇho cattataṇho vantataṇho muttataṇho pahīnataṇho\
paṭinissaṭṭhataṇho vītarāgo cattarāgo pahīnarāgo paṭinissaṭṭharāgo
nicchāto nibbuto\
sītibhūto sukhapaṭisaṃvedī brahmabhūtena attanā viharatīti so
vītataṇho.\
\
1. Yānidhatthi - machasaṃ\
2. Sabbaveramaticca vedagunaro-va-vi-ka\
3. Jātu-syā\
4. Punappunaṃ gatiyā punappunaṃ uppattiyā\
Punappunaṃ paṭisandhiyā-pana\
5. Vosajjetvā - machasaṃ\
6. Bandhe vibandhe ābandhe-syā\
Vosajjetvā - machasaṃ\
7. Paḷibandhe-sa\
8. Mocayitvā cā-va-vi-ka-pa-syā\
9. Evamete-pana\
Evameva te - machasaṃ\
\[A.\] Su-sabhiyasutta\
\
\[BJT Page 192\] \[\\x 192/\]\
\
Anīghoti rāgo nīgho, doso nīgho, moho nīgho, kodho nīgho, upanāho nīgho,
makkho\
nīgho, paḷāso nīgho, issā nīgho, macchariyaṃ nīgho, māyā nīgho,
sāṭheyyaṃ nīgho,\
thambho nīgho, sārambho nīgho, māno nīgho, atimāno nīgho, mado nīgho,
pamādo\
nīgho, sabbe kilesā nīghā, sabbe duccaritā nīghā, sabbe darathā nīghā,
sabbe pariḷāhā\
nīghā, sabbe santāpā nīghā, sabbākusalābhisaṃkhārā 1 nīghā, yassete
nīghā pahīnā\
samucchinnā vūpasannā paṭippassaddhā abhabbuppattikā ñāṇagginā daḍḍhā,
so vuccati\
\'anīgho\' nirāsoti \'āsā\' vuccati taṇhā, yo rāgo sārāgo anunayo
anurodho nandi nandirāgo\
cittassa sārāgo icchā mucchā ajjhosānaṃ gedho paḷigedho saṅgo paṅko ejā
māyā janikā\
sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā paṇidhi\
bhavanetti vanaṃ vanatho santhavo sneho apekkho paṭibandhu āsā āsiṃsanā
āsiṃsitattaṃ,\
rūpāsā saddāsā gandhāsā rasāsā phoṭṭhabbāsā lābhāsā dhanāsā puttāsā
jīvitāsā, jappā\
pajappā abhijappā jappanā jappitattaṃ loluppaṃ loluppāyanā
loluppāyitattaṃ pucchiñcikatā\
sādukamyatā, adhammarāgo visamalobho nikanti nikāmanā patthanā pihanā
sampatthanā,\
kāmataṇhā bhavataṇhā vibhavataṇhā rūpataṇhā arūpataṇhā nirodhataṇhā,
rūpataṇhā\
saddataṇhā gandhataṇhā rasataṇhā phoṭṭhabbataṇhā dhammataṇhā, ogho yogo
gantho\
upādānaṃ āvaraṇaṃ nīvaraṇaṃ chadanaṃ bandhanaṃ upakkileso anusayo
pariyuṭṭhānaṃ\
latā vevicchaṃ, dukkhamūlaṃ dukkhanidānaṃ dukkhappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
lobho\
akusalamūlaṃ. \'\' Yassesā āsā taṇhā pahīnā samucchinnā vūpasantā
paṭippassaddhā\
abhabbuppattikā ñāṇagginā daḍḍhā, so vuccati \'nirāso\'. Jātīti \'\'yā
tesaṃ tesaṃ sattānaṃ\
tamhi tamhi sattanikāye jāti sañjāti okkanti abhinibbanti khandhānaṃ
pātubhāvo āyatanānaṃ\
paṭilābho.\
Jaranti: yā tesaṃ tesaṃ sattānaṃ tamhi tamhi sattanikāye jarā jīraṇatā
khaṇḍiccaṃ pāliccaṃ\
valittacatā āyuno saṃhāni indriyānaṃ paripāko, ayaṃ vuccati jarā. So
vītataṇho anīgho\
nirāso atāri so jātijaranti brūmīti yo so vītataṇho ca anīgho ca nirāso
ca so kho\
jātijarāmaraṇaṃ atari uttari patari samatikkami vītivattayīti, brūmi
ācikkhāmi desemi\
paññapemi paṭṭhapemi vivarāmi vibhajāmi uttānīkaromi pakāsemīti \'so
vītataṇho anīgho\
nirāso atāri so jātijaranti brūmī. \'\
\
Tenāha bhagavā:\
\
\'\'Vidvā ca yo vedagū naro idha\
Bhavābhave saṅgamimaṃ visajja,\
So vītataṇho anīgho nirāso\
Atāri so jātijaranti brūmī\'\'ti\
\
Saha gāthāpariyosānā1 ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, 2 tesaṃ anekapāṇasahassānaṃ virajaṃ vītamalaṃ
dhammacakkhuṃ\
udapādi. \'Yaṃ kiñci samudayadhammaṃ sabbaṃ taṃ nirodhadhamma\'nti.
Tassa brāhmaṇassa\
anupādāya āsavehi cittaṃ vimucci. Saha arahattappattā
ajinajaṭāvākacīratidaṇḍakamaṇḍalu\
kesā ca massu ca antarahitā. Bhaṇḍu kāsāyavatthavasano
saṅghāṭipattacīvaradharo\
anavatthapaṭipattiyā pañjaliko bhagavantaṃ namassamāno nisinno hoti:
\'satthā me bhante\
bhagavā sāvako\' hama\'smīti.\
\
Mettagū suttaniddeso catuttho\
\
1. Pariyosāne-va-vi-ka-pana\
\
\[BJT Page 194\] \[\\x 194/\]\
\
5. Dhotaka suttaniddeso\
5-1\
\
Pucchāmi taṃ bhagavā brūhi me taṃ (iccāyasmā dhotako)\
Vācā\'bhikaṅkhāmi mahesi tuyhaṃ,\
Tava sutvāna nigghosaṃ\
Sikkhe nibbānamattano.\
\
Pucchāmi taṃ bhagavā brūhi meta\'nti \'pucchā\'ti tisso pucchā:
adiṭṭhajotanā pucchā,\
diṭṭhasaṃsandanā pucchā vimaticchedanā pucchā, katamā adiṭṭhajotanā
pucchā: pakatiyā\
lakkhaṇaṃ aññātaṃ hoti adiṭṭhaṃ atulitaṃ atīritaṃ avibhūtaṃ avibhāvitaṃ
tassa ñāṇāya\
dassanāya tulanāya tīraṇāya vibhāvanāya. Pañhaṃ pucchati, ayaṃ
adiṭṭhajotanā pucchā.\
Katamā diṭṭhasaṃsandanā pucchā: pakatiyā lakkhaṇaṃ ñātaṃ hoti diṭṭhaṃ
tulitaṃ tīritaṃ\
vibhūtaṃ vibhāvitaṃ. Aññehi paṇḍitehi saddhiṃ saṃsandanatthāya pañhaṃ
pucchati. Ayaṃ\
diṭṭhasaṃsandanā pucchā. Katamā vimaticchedanā pucchā: pakatiyā
saṃsayapakkhanto. Hoti\
vimatipakkhanto dveḷhakajāto evannu kho na nu kho kinnukho kathaṃnu
kho\'ti. So\
vimaticchedanatthāya pañhaṃ pucchati. Ayaṃ vimaticchedanā pucchā. Imā
tisso pucchā.\
Aparāpi tisso pucchā: manussapucchā, amanussapucchā, nimmitapucchā.
Katamā\
manussapucchā: manussā buddhaṃ bhagavantaṃ upasaṅkamitvā pañhaṃ
pucchanti: bhikkhū\
pucchanti, bhikkhuṇiyo pucchanti, upāsikā pucchanti, upāsikāyo
pucchanti, rājāno\
pucchanti, khattiyā pucchanti, brāhmaṇā pucchanti, vessā pucchanti,
suddā pucchanti,\
gahaṭṭhā pucchanti, pabbajitā pucchanti, ayaṃ manussapucchā. Katamā
amanussapucchā:\
amanussā buddhaṃ bhagavantaṃ upasaṃkamitvā pañhaṃ pucchanti: nāgā
pucchanti,\
supaṇṇā pucchanti, yakkhā pucchanti, asurā pucchanti. Gandhabbā
pucchanti, mahārājāno\
pucchanti, indā pucchanti, brahmāno pucchanti, devā pucchanti, ayaṃ
amanussapucchā.\
Katamā nimmitapucchā: yaṃ bhagavā rūpaṃ abhinimmināti manomayaṃ
sabbaṅgapaccaṅgaṃ\
ahīnindriyaṃ, taṃ so nimmito\[I\] buddhaṃ bhagavantaṃ upasaṅkamitvā
pañhaṃ pucchati,\
bhagavā vissajjeti. Ayaṃ nimmitapucchā. Imā tisso pucchā.\
\
Aparāpi \'tisso pucchā: attatthapucchā paratthapucchā ubhayatthapucchā.
Aparāpi tisso\
pucchā: diṭṭhadhammikatthapucchā samparāyikatthapucchā paramatthapucchā.
Aparāpi\
tisso pucchā: anavajjapucchā nikkilesatthapucchā vodānatthapucchā:
aparāpi tisso pucchā:\
atītapucchā anāgatapucchā paccuppannapucchā. Aparāpi tisso pucchā:
kusalapucchā\
akusalapucchā avyākatapucchā. Aparāpi tisso pucchā: satipaṭṭhānapucchā\
sammappadhānapucchā iddhipādapucchā. Aparāpi tisso pucchā indriyapucchā
balapucchā\
bojjhaṅgapucchā. Aparāpi tisso pucchā: maggapucchā phalapucchā
nibbānapucchāti.\
\
Pucchāmi tanti: pucchāmi taṃ, yācāmi taṃ, ajjhesāmi taṃ, pasādemi taṃ,
kathayassu me\'ti\
\'pucchāmi taṃ. \' Bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ \'bhagavā\'ti. Brūhi metanti brūhi ācikkhāhi desehi
paññapehi paṭṭhapehi\
vivarāhi vibhajāhi uttānīkarohi pakāsehīti. \'Pucchāmi taṃ bhagavā brūhi
me taṃ\'.\
\
Iccāyasmā dhotakoti: \'iccā\'ti padasandhi3 padasaṃsaggo padapāripūri
akkharasamavāyo\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Dhotakoti: tassa
brāhmaṇassa nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ niruttibyañjanaṃ
abhilāpoti.\
\'Iccāyasmā dhotako\'.\
\
Vācābhikaṅkhāmi mahesi tuyhanti: tuyhaṃ vacanaṃ byappathaṃ desanaṃ
anusiṭṭhiṃ4\
kaṅkhāmi abhikaṅkhāmi icchāmi sādiyāmi patthayāmi pihayāmi abhijappāmi.
Mahesīti\
mahesi bhagavā, mahantaṃ sīlakkhandhaṃ esi gavesi pariyesīti mahesi.
Mahantaṃ\
samādhikkhandhaṃ mahantaṃ paññākkhandhaṃ - mahantaṃ vimuttikkhandhaṃ -
mahantaṃ\
vimuttiñāṇadassanakkhandhaṃ esi gavesi pariyesīti \'mahesi\'. Mahato
tamokāyassa\
padālanaṃ esi gavesi pariyesīti \'mahesi\' mahato vipallāsassa
pabhedanaṃ esi gavesi\
pariyesīti \'mahesi\' mahato taṇhāsallassa abbūhanaṃ2 esi gavesi
pariyesīti \'mahesi\' mahato\
diṭṭhisaṅghāṭassa viniveṭhanaṃ esi gavesi pariyesīti \'mahesi\'. Mahato
mānadhajassa\
pātanaṃ esi gavesi pariyesīti \'mahesi\'. Mahato abhisaṃkhārassa
vūpasamaṃ esi gavesi\
pariyesīti \'mahesi\'. Mahato oghassa nittharaṇaṃ esi gavesi pariyesīti
\'mahesi\'. Mahato\
bhārassa nikkhepanaṃ. Esi gavesi pariyesīti \'mahesi\'. Mahato
saṃsāravaṭṭassa ucchedaṃ esi\
gavesi pariyesīti \'mahesi\'. Mahato santāpassa nibbāpanaṃ esi gavesi
pariyesīti \'mahesi\'.\
Mahato pariḷāhassa paṭippassaddhiṃ5 esi gavesi pariyesīti \'mahesi\'.
Mahato\
dhammadhajassa ussāpanaṃ esi gavesi pariyesīti \'mahesi\'. Mahante
satipaṭṭhāne mahante\
sammappadhāne mahante iddhipāde - mahantāni indriyāni mahantāni balāni -
mahante\
bojjhaṅge - mahantaṃ ariyaṃ aṭṭhaṅgikaṃ maggaṃ - mahantaṃ paramatthaṃ
amataṃ\
nibbānaṃ esi gavesi pariyesīti \'mahesi\'. Mahesakkhehi6 vā sattehi
esito gavesito pariyesito\
kahaṃ buddho kahaṃ bhagavā, kahaṃ devadevo, kahaṃ narāsabho\'ti
mahesīti\
\'vācābhikaṅkhāmi mahesi tuyhaṃ. \'\
\
Tava sutvāna nigghosanti tuyhaṃ vacanaṃ byappathaṃ desanaṃ anusiṭṭhiṃ
sutvā suṇitvā\
uggahetvā (upadhārayitvā) upalakkhayitvāti5 \'tava sutvāna nigghosaṃ.
\'\
\
1. Pucchāmīti-machasaṃ, syā,\
2. Vivarāhi vibhajāhi - machasaṃ, syā,\
3. Sarasandhi-va-vi-ka-\
4. Anusāsanaṃ, anusiṭṭhaṃ-machasaṃ,\
Anusatthiṃ sa,\
5. Upasallakkhīyitvā-va-ka\
\
\[BJT Page 196\] \[\\x 196/\]\
\
Sikkhe nibbānamattanoti: \'sikkhā\'ti tisso sikkhā: adhisīlasikkhā
adhicittasikkhā\
adhipaññāsikkhā.\
\
Katamā adhisīlasikkhā? Idha bhikkhu sīlavā hoti pātimokkhasaṃvarasaṃvuto
viharati\
ācāragocarasampanno aṇumattesu vajjesu bhayadassāvī samādāya sikkhati
sikkhāpadesu.\
Khuddako sīlakkhandho mahanto sīlakkhandho, sīlaṃ patiṭṭhā ādi caraṇaṃ
saṃyamo\
saṃvaro mukhaṃ pamukhaṃ kusalānaṃ dhammānaṃ samāpattiyā. Ayaṃ
adhisīlasikkhā.\
Katamā adhicittasikkhā? Idha bhikkhu vivicceva kāmehi vivicca akusalehi
dhammehi\
savitakkaṃ savicāraṃ vivekajaṃ pītisukhaṃ paṭhamajjhānaṃ upasampajja
viharati.\
Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ
avitakkaṃ avicāraṃ\
samādhijaṃ pītisukhaṃ dutiyajjhānaṃ upasampajja viharati. Pītiyā ca
virāgā upekkhako ca\
viharati sato ca sampajāno sukhaṃ ca kāyena paṭisaṃvedeti, yaṃ taṃ ariyā
ācikkhanti\
\'upekkhako satimā sukhavihārī\'ti taṃ tatiyajjhānaṃ upasampajja
viharati. Sukhassa ca\
pahāṇā dukkhassa ca pahāṇā pubbeva somanassadomanassānaṃ atthaṅgamā
adukkhaṃ\
asukhaṃ upekkhāsatipārisuddhiṃ catutthajjhānaṃ upasampajja viharati.
Ayaṃ\
adhicittasikkhā.\
\
Katamā adhipaññāsikkhā? Idha bhikkhu paññavā hoti udayatthagāminiyā
paññāya\
samannāgato ariyāya nibbedhikāya sammādukkhakkhayagāminiyā. So idaṃ
dukkhanti\
yathābhūtaṃ pajānāti, ayaṃ dukkhasamudayoti yathābhūtaṃ pajānāti, ayaṃ
dukkhanirodho\'ti\
yathābhūtaṃ pajānāti, ayaṃ dukkhanirodhagāminīpaṭipadā\'ti yathābhūtaṃ
pajānāti, ayaṃ\
āsavanirodho\'ti yathābhūtaṃ pajānāti, ayaṃ
āsavanirodhagāminīpaṭipadā\'ti yathābhūtaṃ\
pajānāti. Ayaṃ adhipaññāsikkhā. Nibbānamattoti attano rāgassa
nibbāpanāya dosassa\
nibbāpanāya, mohassa nibbāpanāya, kodhassa nibbāpanāya upanāhassa
nibbāpanāya,\
makkhassa nibbāpanāya, paḷāsassa nibbāpanāya, issāya nibbāpanāya,
macchariyassa\
nibbāpanāya, māyāya nibbāpanāya, sāṭheyyassa nibbāpanāya, sabbakilesānaṃ
nibbāpanāya,\
sabbaduccaritānaṃ nibbāpanāya, sabbadarathānaṃ nibbāpanāya,
sabbapariḷāhānaṃ\
nibbāpanāya, sabbasantāpānaṃ nibbāpanāya, sabbā kusalābhisaṅkhārānaṃ
samāya\
upasamāya vūpasamāya nibbāpanāya paṭinissaggāya paṭippassaddhiyā
adhisīlampi\
sikkheyya, adhicittampi sikkheyya, adhipaññampi sikkheyya, imā tisso
sikkhāyo, āvajjanto\
sikkheyya, jānanto sikkheyya, passanto sikkheyya, paccavekkhanto
sikkheyya, cittaṃ\
samādahanto1 sikkheyya, saddhāya adhimuccanto sikkheyya, viriyaṃ
paggaṇhanto\
sikkheyya, satiṃ upaṭṭhapento sikkheyya, cittaṃ samādahanto sikkheyya,
paññāya pajānanto\
sikkheyya, abhiññeyyaṃ abhijānanto sikkheyya, pariññeyyaṃ parijānanto
sikkheyya,\
pahātabbaṃ pajahanto sikkheyya, bhāvetabbaṃ bhāvento sikkheyya,
sacchikātabbaṃ\
sacchikaronto sikkheyya, ācareyya samācareyya samādāya vatteyyāti
\'sikkhe\
nibbānamattano. \'\
\
Tenāha so brāhmaṇo:\
\
\'\'Pucchāmi taṃ bhagavā brūhi me taṃ (iccāyasmā dhotako)\
Vātābhikaṅkhāmi mahesi tuyhaṃ,\
Tava sutvāna nigghosaṃ\
Sikkhe nibbānamattano\'\'ti.\
\
5-2\
\
Tena hātappaṃ karohi (dhotakāti bhagavā)\
Idheva nipako sato,\
Ito sutvāna nigghosaṃ\
Sikkhe nibbānamattano.\
\
Tena hātappaṃ karohīti ātappaṃ karohi, ussāhaṃ karohi, ussoḷhiṃ karohi,
thāmaṃ karohi,\
dhitiṃ karohi, viriyaṃ karohi, chandaṃ janehi. Saṃjanehi upaṭṭhapehi
samuṭṭhapehi\
nibbattehi abhinibbattehīti \'tena hātappaṃ karohi. \'\
\
1. Cittaṃ adhiṭṭhahanto-pana\
Cittaṃ paṭṭhahanto-va-vi-ka\
\
\[BJT Page 198\] \[\\x 198/\]\
\
Dhotakāti bhagavāti: bhagavā taṃ brāhmaṇaṃ nāmena ālapati. Bhagavāti\
gāravādhivacanametaṃ: apica, bhaggarāgoti bhagavā: bhaggadosoti bhagavā:
bhaggamohoti\
bhagavā: bhaggamānoti bhagavā: bhaggadiṭṭhīti bhagavā: bhaggakaṇṭakoti
bhagavā:\
bhaggakilesoti bhagavā: bhaji vibhaji pavibhaji dhammaratananti bhagavā:
bhavānaṃ\
antakaroti bhagavā : bhāvitakāyo bhāvitasīlo bhāvitacitto bhāvitapaññoti
bhagavā: bhaji vā\
bhagavā araññe vanapatthāni pantāni senāsanāni appasaddāni
appanigghosāni vijanavātāni\
manussarāhaseyyakāni paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ \'bhagavā\'ti dhotakāti bhagavā.\
\
Idheva nipako satoti \'idhā\'ti imissā diṭṭhiyā imissā khantiyā imissā
ruciyā imasmiṃ ādāye\
imasmiṃ dhamme imasmiṃ vinaye imasmiṃ dhammavinaye imasmiṃ pāvacane
imasmiṃ\
brahmacariye imasmiṃ satthusāsane imasmiṃ attabhāve imasmiṃ manussaloke.
Nipakoti\
nipako paṇḍito paññavā buddhimā ñāṇī vibhāvī medhāvī. Satoti catūhi
kāraṇehi sato:\
kāye kāyānupassanāsatipaṭṭhānaṃ bhāvento sato vedanāsu
vedanānupassanāsatipaṭṭhānaṃ\
bhāvento sato, citte cittānupassanāsatipaṭṭhānaṃ bhāvento sato,
dhammesu\
dhammānupassanāsatipaṭṭhānaṃ bhāvento sato aparehipi catūhi kāraṇehi
sato: asati\
parivajjanāya sato: satikaraṇīyānañca dhammānaṃ katattā sato:
satipaṭipakkhānaṃ\
dhammānaṃ hatattā sato: satinimittānaṃ dhammānaṃ asammuṭṭhattā sato.
Aparehipi catūhi\
kāraṇehi sato: satiyā samannāgatattā sato: satiyā vasitattā sato: satiyā
pāguññatāya sato:\
satiyā apaccoropanatāya sato. Aparehipi catūhi kāraṇehi sato: satattā
sato: santattā sato:\
samitattā sato: santadhammasamannāgatattā sato. Buddhānussatiyā sato:
dhammānussatiyā\
sato: saṅghānussatiyā sato: sīlānussatiyā sato: cāgānussatiyā sato:
devatānussatiyā sato:\
ānāpānasatiyā sato: maraṇānussatiyā sato: kāyagatāsatiyā sato:
upasamānussatiyā satoti. Yā\
sati anussati paṭissati sati saraṇatā dhāraṇatā apilāpanatā
asammussanatā sati satindriyaṃ\
satibalaṃ sammāsati satisambojjhaṅgo ekāyanamaggo, ayaṃ vuccati sati.
Iminā sati upeto\
hoti samupeto upagato samupagato uppanno samuppanno samannāgato. So
vuccati sato\'ti\
\'idheva nipako sato\'.\
\
Ito sutvāna nigghosanti ito mayhaṃ vacanaṃ byappathaṃ desanaṃ
anusiṭṭhiṃ1 sutvā suṇitvā\
uggahetvā2 (upadhārayitvā) upalakkhayitvāti \'ito sutvāna nigghosaṃ. \'\
Sikkhe nibbānamattanoti: \'sikkhā\'ti tisso sikkhā: adhisīlasikkhā
adhicittasikkhā\
adhipaññāsikkhā.\
\
Katamā adhisīlasikkhā? Idha bhikkhu sīlavā hoti pātimokkhasaṃvarasaṃvuto
viharati\
ācāragocarasampanno aṇumattesu vajjesu bhayadassāvī samādāya sikkhati
sikkhāpadesu.\
Khuddako sīlakkhandho mahanto sīlakkhandho, sīlaṃ patiṭṭhā ādi caraṇaṃ
saṃyamo\
saṃvaro mukhaṃ pamukhaṃ kusalānaṃ dhammānaṃ samāpattiyā. Ayaṃ
adhisīlasikkhā.\
\
Katamā adhicittasikkhā? Idha bhikkhu vivicceva kāmehi vivicca akusalehi
dhammehi\
savitakkaṃ savicāraṃ vivekajaṃ pītisukhaṃ paṭhamajjhānaṃ upasampajja
viharati.\
Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ
avitakkaṃ avicāraṃ\
samādhijaṃ pītisukhaṃ dutiyajjhānaṃ upasampajja viharati. Pītiyā ca
virāgā upekkhako ca\
viharati sato ca sampajāno sukhaṃ ca kāyena paṭisaṃvedeti, yaṃ taṃ ariyā
ācikkhanti\
\'upekkhako satimā sukhavihārī\'ti taṃ tatiyajjhānaṃ upasampajja
viharati. Sukhassa ca\
pahāṇā dukkhassa ca pahāṇā pubbeva somanassadomanassānaṃ atthaṅgamā
adukkhaṃ\
asukhaṃ upekkhāsatipārisuddhiṃ catutthajjhānaṃ upasampajja viharati.
Ayaṃ\
adhicittasikkhā.\
\
Katamā adhipaññāsikkhā? Idha bhikkhu paññavā hoti udayatthagāminiyā
paññāya\
samannāgato ariyāya nibbedhikāya sammādukkhakkhayagāminiyā. So idaṃ
dukkhanti\
yathābhūtaṃ pajānāti, ayaṃ dukkhasamudayoti yathābhūtaṃ pajānāti, ayaṃ
dukkhanirodho\'ti\
yathābhūtaṃ pajānāti, ayaṃ dukkhanirodhagāminīpaṭipadā\'ti yathābhūtaṃ
pajānāti, ayaṃ\
āsavanirodho\'ti yathābhūtaṃ pajānāti, ayaṃ
āsavanirodhagāminīpaṭipadā\'ti yathābhūtaṃ\
pajānāti. Ayaṃ adhipaññāsikkhā. Nibbānamattoti attano rāgassa
nibbāpanāya dosassa\
nibbāpanāya, mohassa nibbāpanāya, kodhassa nibbāpanāya upanāhassa
nibbāpanāya,\
makkhassa nibbāpanāya, paḷāsassa nibbāpanāya, issāya nibbāpanāya,
macchariyassa\
nibbāpanāya, māyāya nibbāpanāya, sāṭheyyassa nibbāpanāya, sabbakilesānaṃ
nibbāpanāya,\
sabbaduccaritānaṃ nibbāpanāya, sabbadarathānaṃ nibbāpanāya,
sabbapariḷāhānaṃ\
nibbāpanāya, sabbasantāpānaṃ nibbāpanāya, sabbā kusalābhisaṅkhārānaṃ
samāya\
upasamāya vūpasamāya nibbāpanāya paṭinissaggāya paṭippassaddhiyā
adhisīlampi\
sikkheyya, adhicittampi sikkheyya, adhipaññampi sikkheyya, imā tisso
sikkhāyo, āvajjanto\
sikkheyya, jānanto sikkheyya, passanto sikkheyya, paccavekkhanto
sikkheyya, cittaṃ\
samādahanto sikkheyya, saddhāya adhimuccanto sikkheyya, viriyaṃ
paggaṇhanto\
sikkheyya, satiṃ upaṭṭhapento sikkheyya, cittaṃ samādahanto sikkheyya,
paññāya pajānanto\
sikkheyya, abhiññeyyaṃ abhijānanto sikkheyya, pariññeyyaṃ parijānanto
sikkheyya,\
pahātabbaṃ pajahanto sikkheyya, bhāvetabbaṃ bhāvento sikkheyya,
sacchikātabbaṃ\
sacchikaronto sikkheyya, ācareyya samācareyya samādāya vatteyyāti
\'sikkhe\
nibbānamattano. \'\
\
Tenāha bhagavā:\
\
\'\'Tena hātappaṃ karohi (dhotakāti bhagavā)\
Idheva nipako sato,\
Ito sutvāna nigghosaṃ\
Sikkhe nibbānamattano\'\'ti.\
\
1. Anusāsanaṃ anusiṭṭhaṃ - machasaṃ\
2. Uggahitvā-pana-uggaṇhitvā - machasaṃ\
\
\[BJT Page 200\] \[\\x 200/\]\
\
5-3\
\
Passāmahaṃ devamanussaloke\
Akiñcanaṃ brāhmaṇaṃ irīyamānaṃ1\
Taṃ taṃ namassāmi samantacakkhu\
Pamuñca maṃ sakka kathaṅkathāhi.\
\
Passāmahaṃ devamanussaloketi \'devā\'ti tayo devā: sammutidevā
uppattidevā visuddhidevā.\
Katame sammutidevā: sammutidevā vuccanti rājāno ca rājakumārā ca deviyo
ca ime\
vuccanti sammutidevā. Katame uppattidevā: uppattidevā vuccanti
catummahārājikā devā\
tāvatiṃsā devā yāmā devā tusitā devā nimmāṇaratī devā
paranimmitavasavattī devā\
brahmakāyikā devā, ye ca devā taduttariṃ2 ime vuccanti uppattidevā.
Katame visuddhidevā:\
visuddhidevā vuccanti tathāgatasāvakā arahanto khīṇāsavā, ye ca
paccekasambuddho3 ime\
vuccanti visuddhidevā, bhagavā sammutidevānaṃ ca uppattidevānaṃ ca
visuddhidevānaṃ\
ca devo ca atidevo ca devātidevo ca sīhasīho nāganāgo gaṇigaṇī munimunī
rājarājā.\
Passāmahaṃ devamanussaloketi manussaloke devaṃ passāmi atidevaṃ passāmi
devātidevaṃ\
passāmi dakkhāmi olokemi nijjhāyāmi upaparikkhāmīti \'passāmahaṃ deva
manussaloke. \'\
\
Akiñcanaṃ brāhmaṇaṃ irīyamānanti \'akiñcananti rāgakiñcanaṃ dosakiñcanaṃ
mohakiñcanaṃ\
mānakiñcanaṃ diṭṭhikiñcanaṃ kilesakiñcanaṃ duccaritakiñcanaṃ, te kiñcanā
buddhassa\
bhagavato pahīnā ucchinnamūlā tālāvatthukatā anabhāvakatā4 āyatiṃ
anuppādadhammā.\
Tasmā buddho akiñcano. Brāhmaṇoti bhagavā sattannaṃ dhammānaṃ bāhitattā
brāhmaṇo:\
sakkāyadiṭṭhi bāhitā hoti, vicikicchā bāhitā hoti, sīlabbataparāmāso
bāhito hoti, rāgo bāhito\
hoti, doso bāhito hoti, moho bāhito hoti, māno bāhito hoti, bāhitāssa
honti pāpakā akusalā\
dhammā saṅkilesikā ponobhavikā5 sadarā dukkhavipākā āyatiṃ
jātijarāmaraṇīyā.\
\
1. Brāhmaṇa iriyamāṇaṃ-va-vī-ka\
Brāhmaṇaviriya mānaṃ - machasaṃ\
2. Taduttari - machasaṃ, syā\
3. Paccekabuddhā - machasaṃ\
4. Anabhāvaṃkatā-ma cha maṃ, syā\
5. Ponabbhavīkā-pana-ka-\
\
\[BJT Page 202\] \[\\x 202/\]\
\
1 \'\'Bāhetvā1 sabbapāpakāni (sahiyāti bhagavā)\
Vimalo sādhu samāhito ṭhitatto,\
Saṃsāramaticca kevalī so\
Asito tādī pavuccate2 sa brahmā. \'\'\[A\]\
\
Iriyamānanti carantaṃ viharantaṃ irīyantaṃ3 vattentaṃ pālentaṃ yapentaṃ
yāpentanti\
\'akiñcanaṃ brāhmaṇaṃ irīyamānaṃ. \'\
\
Taṃ taṃ namassāmi samantacakkhūti \'tanti\' bhagavantaṃ bhaṇati.
Namassāmīti kāyena vā\
namassāmi, vācāya vā namassāmi, cittena vā namassāmi,
anvatthapaṭipattiyā vā namassāmi,\
dhammānudhammapaṭipattiyā vā namassāmi, sakkaromi garukaromi mānemi
pūjemi.\
Samantacakkhūti \'samantacakkhu vuccati sabbaññutañāṇaṃ, bhagavā
sabbaññutañāṇena\
upeto samupeto upagato samupagato uppanno sampanno4 samannāgato.\
\
2. \'\'Na tassa addiṭṭha5midatthi kiñcī\
Atho aviññātamajānitabbaṃ\
Sabbaṃ abhiññāsi yadatthi neyyaṃ\
Tathāgato tena samantacakkhū\'\'ti. \[A\]\
\
\'Taṃ taṃ namassāmi samantacakkhu\'\
\
Pamuñca maṃ sakka kathaṃkathāhīti \'sakkā\'ti sakko bhagavā \'sakyakulā
pabbajito\'ti pi\
sakko, athavā \'aḍḍho mahaddhano dhanavā\'ti pi sakko, tassimāni
dhanāni, seyyathīdaṃ6:\
saddhādhanaṃ sīladhanaṃ hiridhanaṃ ottappadhanaṃ sutadhanaṃ cāgadhanaṃ\
paññādhanaṃ (satipaṭṭhānadhanaṃ) sammappadhānadhanaṃ iddhipādadhanaṃ\
indriyadhanaṃ baladhanaṃ bojjhaṅgadhanaṃ maggadhanaṃ phaladhanaṃ
nibbānadhanaṃ,\
imehi anekavidhehi dhanaratanehi aḍḍho mahādhano dhanavāti\'pi sakko.\
\
1. Bāhitvā - machasaṃ\
2. Pavuccati brahmā-va-vi-ka-\
3. Iriyantaṃ - machasaṃ-syā\
4. Pamuppanno-sa\
Samuppanno - machasaṃ\
5. Adiṭṭha-syā\
6. Seyyathīdaṃ - machasaṃ\
\[A.\] Suttanipāta-sahiya sutta\
\
\[BJT Page 204\] \[\\x 204/\]\
\
Athavā sakko \'pahū visavī alamatto sūro vīro vikkanto abhīru acchambhī
anutrāsī apalāyī,\
pahīnabhayabheravo vigatalomahaṃso, tipi sakko,\
. 5\'Kathaṅkathā\' vuccati\
Vicikicchā, dukkhe kaṅkhā, dukkhasamudaye kaṅkhā, dukkhanirodhe kaṅkhā,\
dukkhanirodhagāminiyā paṭipadāya kaṅkhā, pubbante kaṅkhā , aparante
kaṅkhā,\
pubbantāparante kaṅkhā, idappaccayatāpaṭiccasamuppannesu dhammesu
kaṅkhā. Yā\
evarūpā kaṅkhā kaṅkhāyanā kaṅkhāyitattaṃ vimati vicikicchā dveḷhakaṃ
dvedhāpatho\
saṃsayo anekaṃsagāho āsappanā parisappanā apariyogāhanā thambhitattaṃ1
cittassa\
manovilekho.\
. 5\
Pamuñca maṃ sakka kathaṃkathāhīti muñca maṃ, pamuñca maṃ, mocehi maṃ
pamocehi\
maṃ, uddhara maṃ, samuddhara maṃ, uṭṭhāpehi maṃ, kathaṃkathāsallatoti
\'pamuñca maṃ\
sakka kathaṅkathāhi. \'\
Tenāha so brāhmaṇo:\
\
\'\'Passāmahaṃ deva manussaloke\
Akiñcanaṃ brāhmaṇaṃ irīyamānaṃ,\
Taṃ taṃ namassāmi samantacakkhu\
Pamuñca maṃ sakka kathaṅkathāhī\'\'ti.\
\
5-4\
\
Nāhaṃ sahissāmi3 pamocanāya\
Kathaṅkathiṃ dhotaka kañci loke\
Dhammañca seṭṭhaṃ ājānamāno3\
Evaṃ tuvaṃ oghamimaṃ taresi.\
\
Nāhaṃ sahissāmi pamocanāyāti nāhaṃ taṃ sakkomi muñcituṃ, pamuñcituṃ
mocetuṃ\
pamocetuṃ uddharituṃ samuddharituṃ4 uṭṭhāpetuṃ samuṭṭhāpetuṃ
kathaṅkathāsallatoti\
evampi nāhaṃ sahissāmi pamocanāya. Athavā na īhāmi, na samīhāmi, na
ussahāmi, na\
vāyamāmi na ussāhaṃ karomi, na ussoḷhiṃ karomi5, na thāmaṃ karomi, na
dhitiṃ karomi,\
na viriyaṃ karomi, na chandaṃ janemi, na sañjanemi, na nibbattemi na
abhinibbattemi,\
assaddhe6 puggale acchandake kusīte hīnaviriye appaṭipajjamāne
dhammadesanāyāti\
evampi \'nāhaṃ sahissāmi pamocanāya:\
\
1. Chamhitattaṃ- - machasaṃ, syā, si\
2. Samissāmi-syā\
3. Ajānamāno-va. Vī, ka\
4. Uddharāpetuṃ samuddharāpetuṃ-pana\
5. Na ussoḷhi karomi-pa, va, vī-ka\
6. Asadhe-pa-va-vi-ka\
7. Acchindike - machasaṃ, syā\
\
\[BJT Page 206\] \[\\x 206/\]\
\
Athavā natthañño koci mocetā, te yadi moceyyuṃ, sakena thāmena sakena
balena sakena\
viriyena sakena parakkamena sakena purisathāmena attanā sammāpaṭipadaṃ\
anulomapaṭipadaṃ apaccanīkapaṭipadaṃ anvatthapaṭipadaṃ
dhammānudhammapaṭipadaṃ\
paṭipajjamānā moceyyunti1 evampi \'nāhaṃ sahissāmi pamocanāya\' vuttaṃ
hetaṃ bhagavatā:\
\'so vata cunda, attanā palipapalipanno paraṃ palipapalipannaṃ
uddharissatīti netaṃ ṭhānaṃ\
vijjati, so vata cunda, attanā adanto avinīto aparinibbuto paraṃ
damessati vinessati\
parinibbāpessatīti netaṃ ṭhānaṃ vijjatī\'\'ti\[a\]\
\
Evampi \'nāhaṃ sahissāmi pamocanāya\'\
\
Vuttampi hetaṃ bhagavatā:\
\
3 1Attanāva kataṃ pānaṃ attanā saṃkilissati\
Attanā akataṃ pāpaṃ attanāva visujjhati\
Suddhi asuddhi paccattaṃ nāññamañño2 visodhaye\'ti. \[B\]\
\
Evampi \'nāhaṃ sahissāmi pamocanāya\'.\
\
Vuttaṃ hetaṃ bhagavatā:\
\
\'\'Evameva kho brāhmaṇa, tiṭṭhateva nibbānaṃ tiṭṭhati nibbānagāmī maggo
tiṭṭhāmahaṃ\
samādapetā, atha ca pana mama sāvakā mayā evaṃ ovadiyamānā evaṃ
anusāsiyamānā\
appekacce accantaniṭṭhaṃ nibbānaṃ ārādhenti, ekacce nārādheti. Ettha
kyāhaṃ brāhmaṇa,\
karomi maggakkhāyī3 brāhmaṇa tathāgato, maggaṃ buddhā ācikkhanti,
attanā\
paṭipajjamānā muñceyyu\'\'nti. \[C\]\
\
Evampi \'nāhaṃ sahissāmi pamocanāya. \'\
\
1. Muṃceyyunti-pana, va, vī, ka\
2. Nāñño aññaṃ-pa, vi, vī, ka\
3. Maggamakkhāyi-pana\
\[A\] majjhima nikāya-sallekha sutta\
\[B\] dhammapada-attavagga\
\[C\] majjhimanikāya-gaṇakamoggallāna sutta\
\
\[BJT Page 208\] \[\\x 208/\]\
\
Kathaṅkathiṃ dhotaka (kañci) loketi kathaṅkathiṃ puggalaṃ \'sakaṅkhaṃ
savilekhaṃ1\
sadveḷhakaṃ savicikicchaṃ. Kañcīti kañci khattiyaṃ vā brāhmaṇaṃ vā
vessaṃ vā suddaṃ vā\
gahaṭṭhaṃ vā pabbajitaṃ vā devaṃ vā manussaṃ vā. Loketi apāyaloke
manussaloke devaloke\
khandhaloke dhātuloke āyatanaloketi. \'Kathaṅkathiṃ dhotaka kañci loke,
\'\
\
Dhammañca seṭṭhaṃ ājānamāno2ti \'dhammaṃ seṭṭhaṃ\' vuccati \'amataṃ
nibbānaṃ\' yo so\
sabbasaṅkhārasamatho sabbūpadhipaṭinissaggo taṇhakkhayo virāgo nirodho
nibbānaṃ.\
Seṭṭhanti aggaṃ seṭṭhaṃ viseṭṭhaṃ pāmokkhaṃ uttamaṃ pavaraṃ dhammaṃ.
Ājānamanoti\
ājānamāno vijānamāno paṭivijānamāno paṭivijjhamānoti \'dhammañca seṭṭhaṃ
ājānamāno. \'\
\
Evaṃ tuvaṃ oghamimaṃ taresīti evaṃ tvaṃ kāmoghaṃ bhavoghaṃ diṭṭhoghaṃ
avijjoghaṃ\
tareyyāsi uttareyyāsi patareyyāsi samatikkameyyāsi vītivatteyyāsīti
\'evaṃ tuvaṃ oghamimaṃ\
taresi. \'\
\
Tenāha bhagavā:\
\
\'\'Nāhaṃ sahissāmi pamocanāya (dhotakāti bhagavā)\
Kathaṅkathiṃ dhotaka kañci loke,\
Dhammañca seṭṭhaṃ ājānamāno\
Evaṃ tuvaṃ oghamimaṃ taresī\'\'ti.\
\
5-5\
\
Anusāsa brahme, karuṇāyamāno (iccāyasmā dhotako)\
Vivekadhammaṃ yamahaṃ vijaññaṃ,\
Yathāhaṃ ākāsova3 abyāpajjamāno4\
Idheva santo asito careyyaṃ.\
\
Anusāsa brahme, karuṇāyamānoti \'anusāsa brahme\'ti anusāsa brahme,
anugaṇha brahme,\
anukampa brahmeti \'anusāsa brahme. \' Karuṇāyamānoti karuṇāyamāno
anuddayamāno5\
anurakkhamāno anugaṇhamāno anukampamānoti \'anusāsa brahme karuṇāyamāno.
\'\
1. Sakhilaṃ - machasaṃ, syā\
2. Ajānamāno-va, vī, ka\
3. Ākāso va-syā\
4. Abyāpajjhamāno-syā\
5. Anudayamāno - machasaṃ\
\
\[BJT Page 210\] \[\\x 210/\]\
\
Vivekadhammaṃ yamahaṃ vijaññanti \'vivekadhammaṃ\' vuccati amataṃ
nibbānaṃ. \'Yo so\
sabbasaṅkhārasamatho sabbūpadhipaṭinissaggo taṇhakkhayo virāgo nirodho
nibbānaṃ,\
yamahaṃ vijaññanti yamahaṃ jāneyyaṃ ājāneyyaṃ vijāneyyaṃ paṭivijāneyyaṃ
paṭivijjheyyaṃ\
adhigaccheyyaṃ phasseyyaṃ sacchikareyyanti \'vivekadhammaṃ yamahaṃ
vijaññaṃ\'\
Yathāhaṃ ākāsova abyāpajjamānoti yathā ākāso na pajjati1 na gaṇhāti2 na
bajjhati na\
paḷibajjhati evaṃ āpajjamāno3 agaṇhamāno abajjhamāno apaḷibajjhamānoti
evampi ākāsova\
abyāpajjamāno\' yathā ākāso na rajjati lākhāya vā haliddiyā vā4 nīliyā
vā5 mañjeṭṭhāya vā,\
evaṃ arajjamāno adussamāno amuyhamāno akilissamānoti, evampi \'ākāsova
abyāpajjamāno\'.\
Yathā ākāso na kuppati, na byāpajjati, na patitthiyati6 na paṭihaññati,
evaṃ akuppamāno\
abyāpajjamāno apatitthiyamāno apaṭihaññamānoti evampi \'ākāsova
abyāpajjamāno\'.\
\
Idheva santo asito careyyanti: \'idheva santo\'ti: idheva santo samāno,
idheva nisinno samāno,\
7 imasmiṃ yeva āsane nisinno samāno, imissāyeva parisāya nisinno
samānoti, evampi\
\'idheva santo. \' Athavā idheva santo upasanto vūpasanto nibbuto
paṭippassaddhoti evampi\
\'idheva santo\'. Asitoti dve nissayā: taṇhānissayo ca diṭṭhinissayo ca,
katamā taṇhānissayo:\
yāvatā taṇhāsaṅkhātena sīmakataṃ mariyādīkataṃ odhikataṃ pariyantakataṃ
pariggahitaṃ\
mamāyitaṃ, idaṃ mama, etaṃ mama, ettakaṃ mama, ettāvatā mama rūpā saddā
gandhā rasā\
phoṭṭhabbā attharaṇā pāpuraṇā dāsidāsā ajeḷakā kukkuṭasūkarā
hatthigavāssavaḷavā\
khettā vatthuṃ hiraññaṃ suvaṇṇaṃ gāmanigamarājadhāniyo raṭṭhaṃ ca
janapado ca koso ca\
koṭṭhāgāraṃ ca kevalampi mahāpaṭhaviṃ taṇhāvasena mamāyati. Yāvatā\
aṭṭhasatataṇhāvicaritaṃ, ayaṃ taṇhānissayo. Katamā diṭṭhi diṭṭhinissayo:
vīsativatthukā\
sakkāyadiṭṭhi, dasavatthukā micchādiṭṭhi, dasavatthukā antaggāhikā
diṭṭhi, yā evarūpā\
diṭṭhi diṭṭhigataṃ diṭṭhigahaṇaṃ diṭṭhikantāro diṭṭhivisūkāyikaṃ
diṭṭhivipphanditaṃ\
diṭṭhisaṃyojanaṃ gāho paṭiggāho abhiniveso parāmāso kummaggo micchāpatho
micchattaṃ\
titthāyatanaṃ vipariyesagāho viparītagāho vipallāsagāho micchāgāho
ayāthāvatasmiṃ\
yāthāvatanti gāho yāvatā dvāsaṭṭhigatāni, ayaṃ diṭṭhinissayo.
Taṇhānissayaṃ pahāya\
diṭṭhinissayaṃ paṭinissajitvā cakkhuṃ anissito, sotaṃ anissito, ghānaṃ
anissito jivhaṃ\
anissito, kāyaṃ anissito, manaṃ anissito. Rūpe - sadde - gandhe - rase -
phoṭṭhabbe -\
dhamme - kulaṃ gaṇaṃ āvāsaṃ lābhaṃ yasaṃ pasaṃsaṃ sukhaṃ cīvaraṃ
piṇḍapātaṃ\
senāsanaṃ gilānapaccayabhesajjaparikkhāraṃ kāmadhātuṃ rūpadhātuṃ
arūpadhātuṃ\
kāmabhavaṃ rūpabhavaṃ arūpabhavaṃ saññābhavaṃ asaññābhavaṃ\
nevasaññānāsaññābhavaṃ ekavokārabhavaṃ catuvokārabhavaṃ
pañcavokārabhavaṃ atītaṃ\
anāgataṃ paccuppannaṃ diṭṭhaṃ sutaṃ mutaṃ viññātaṃ sabbe dhamme asito
anissito\
anallīno anupagato anajjhosito anadhimutto nikkhanto nissaṭo vippamutto
visaṃyutto\
vimariyādīkatena cetasā. Careyyanti careyyaṃ vihareyyaṃ irīyeyyaṃ
vatteyyaṃ pāleyyaṃ\
yapeyyaṃ yāpeyyanti \'idheva santo asito careyyaṃ. \'\
\
1. Na sajjati-pana, na ppajjati, syā\
2. Na gaṇhati-machasaṃ\
3. Asajjamāno-pana, va, vī, ka\
4. Haliddena vā-syā\
5. Nīlena vā-syā\
6. Patilīyati-machasaṃ\
Pathilīyati-syā\
7. Idheva samāno-machasaṃ\
\
\[BJT Page 212\] \[\\x 212/\]\
\
Tenāha so brāhmaṇo:\
\
\'\'Anusāsa brahme, karuṇāyamāno\
Vivekadhammaṃ yamahaṃ vijaññaṃ,\
Yathāhaṃ ākāsova abyāpajjamāno\
Idheva santo asito careyya\'\'nti.\
\
5-6\
\
Kittayissāmi te santiṃ (dhotakāti bhagavā)\
Diṭṭhe dhamme1 anītihaṃ,\
Yaṃ viditvā sato caraṃ\
Tare loke visattikaṃ.\
\
Kittayissāmi te santinti: rāgassa santiṃ dosassa santiṃ mohassa santiṃ
kodhassa santiṃ\
upanāhassa - makkhassa - paḷāsassa - issāya - macchariyassa - māyāya -
sāṭheyyassa -\
thambhassa - sārambhassa - mānassa - atimānassa - madassa - pamādassa -
sabbakilesānaṃ\
- sabbaduccaritānaṃ - sabbadarathānaṃ - sabbapariḷāhānaṃ -
sabbasantāpānaṃ - sabbā\
kusalābhisaṃkhārānaṃ santiṃ upasantiṃ vūpasantiṃ nibbutiṃ
paṭippassaddhiṃ kittayissāmi,\
pakittayissāmi ācikkhissāmi desissāmi paññapessāmi paṭṭhapessāmi
vivarissāmi\
vibhajissāmi uttānīkarissāmi pakāsessāmīti \'kittayissāmi te santiṃ\'\
\
Dhotakāti bhagavāti \'dhotakā\'ti bhagavā taṃ brāhmaṇaṃ nāmena ālapati.\
Bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'dhotakāti bhagavā. \'\
\
Diṭṭhe dhamme anītihanti \'diṭṭhe dhamme ñāte dhamme tulite dhamme
tīrite dhamme\
vibhūte dhamme vibhāvite dhamme\
\'Sabbe saṅkhārā aniccā\'ti viditaṃ katvā tulayitvā tīrayitvā
vibhāvayitvā vibhūtaṃ katvā \'sabbe\
saṅkhārā dukkhā\'ti viditaṃ katvā tulayitvā tīrayitvā vibhāvayitvā
vibhūtaṃ katvā sabbe\
saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'sabbe\
dhammā anattā\'ti viditaṃ katvā tulayitvā tīrayitvā vibhāvayitvā
vibhūtaṃ katvā sabbe\
saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'yaṃ kiñci\
samuyadadhammaṃ sabbaṃ taṃ nirodhadhamma\'nti diṭṭhe dhamme ñāte dhamme
tulite\
dhamme tīrite dhamme vibhāvite dhamme vibhūte dhammeti evampi diṭṭhe
dhamme.\
\
1. Diṭṭheva dhamme-pana-va-vi-ka\
\
\[BJT Page 214\] \[\\x 214/\]\
\
Athavā dukkhe diṭṭhe dukkhaṃ kathayissāmi, samudaye diṭṭhe samudayaṃ
kathayissāmi,\
nirodhe diṭṭhe nirodhaṃ kathayissāmi, magge diṭṭhe maggaṃ
kathayissāmī\'ti evampi\
\'diṭṭhe dhamme\'. Athavā \'sandiṭṭhikaṃ akālikaṃ ehipassikaṃ opanayikaṃ
paccattaṃ\
veditabbaṃ viññūhīti evampi \'diṭṭhe dhamme\' anītihanti na itihītihaṃ1
na itikirāya na\
paramparāya na piṭakasampadāya na takkahetu na nayahetu na
ākāraparivitakkena na\
diṭṭhinijjhānakkhantiyā sāmaṃ sayamabhiññātaṃ attapaccakkhadhammaṃ taṃ
kathayissāmīti\
\'diṭṭhe dhamme anītiha\'nti.\
Yaṃ viditvā sato caranti: yaṃ viditaṃ katvā tulayitvā tīrayitvā
vibhāvayitvā vibhūtaṃ katvā\
sabbe saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'sabbe\
saṅkhārā dukkhā\'ti viditaṃ katvā tulayitvā tīrayitvā vibhāvayitvā
vibhūtaṃ katvā sabbe\
saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'sabbe\
dhammā anattā\'ti viditaṃ katvā tulayitvā tīrayitvā vibhāvayitvā
vibhūtaṃ katvā sabbe\
saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'yaṃ kiñci\
samuyadadhammaṃ sabbaṃ taṃ nirodhadhamma\'nti viditaṃ katvā tulayitvā
tīrayitvā\
vibhāvayitvā vibhūtaṃ katvā sabbe saṅkhārā aniccā\'ti viditaṃ katvā
tulayitvā tīrayitvā\
vibhāvayitvā vibhūtaṃ katvā. Satoti catūhi kāraṇehi sato: kāye
kāyānupassanāsatipaṭṭhānaṃ\
bhāvento sato, caranti caranto viharanto irīyanto vattento pālento
yapento yāpento.\
Vedanāsu vedanānupassanāsatipaṭṭhānaṃ bhāvento sato, caranti caranto
viharanto irīyanto\
vattento pālento yapento yāpento. Citte cittānupassanāsatipaṭṭhānaṃ
bhāvento sato, caranti\
caranto viharanto irīyanto vattento pālento yapento yāpento. Dhamme\
dhammānupassanāsatipaṭṭhānaṃ bhāvento sato, caranti caranto viharanto
irīyanto vattento\
pālento yapento yāpento. So vuccati \'sato\'.\
Caranti caranto viharanto irīyanto vattento pālento yapento yāpentoti
\'yaṃ viditvā sato\
caraṃ\'.\
\
Tare loke visattikanti: \'visattikā\' vuccati taṇhā. \'\'Yo rāgo sārāgo
anunayo anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ. \'\' Visattikāti kenaṭṭhena visattikā: visatāti
visattikā, visālāti visattikā,\
visaṭāti visattikā3 visamāti visattikā, visakkatīti visattikā,
visaṃharatīti visattikā,\
visaṃvādikāti visattikā, visamūlāti visattikā, visaphalāti visattikā,
visaparibhogāti visattikā.\
Visālā vā pana sā taṇhā rūpe sadde gandhe rase phoṭṭhabbe kule gaṇe
āvāse lābhe yase\
pasaṃsāyaṃ sukhe cīvare piṇḍapāte senāsane
gilānapaccayabhesajjaparikkhāre\
kāmadhātuyā, rūpadhātuyā, arūpadhātuyā, kāmabhave rūpabhave arūpabhave\
\
Saññābhave asaññābhave nevasaññānāsaññābhave, ekavokārabhave
catuvokārabhave\
pañcavokārabhave, atīte anāgate paccuppanne, diṭṭhasutamutaviññātabbesu
dhammesu\
visaṭā vitthatāti \'visattikā\'. Loketi apāyaloke manussaloke devaloke
khandhaloke dhātuloke\
āyatanaloke. Tare loke visattikanti loke vesā visattikā2 loke vetaṃ
vīsattikaṃ3 sato tareyya,\
uttareyya patareyya\
Samatikkameyya vītivatteyyāti \'tare loke visattikaṃ.\
\
Tenāha bhagavā:\
\
\'\'Kittayissāmi te santiṃ (dhotakāti bhagavā)\
Diṭṭhe dhamme anītihaṃ\
Yaṃ viditvā sato caraṃ\
Tare loke visattikanti\'\'.\
\
1. Na itihanti-va, vi, ka\
Itihītihaṃ - machasaṃ\
2. Loke vā sā vīsattikā-pa, va, vi\
3. Loke vā taṃvīsattikaṃ-va, vi, ka,\
\
\[BJT Page 216\] \[\\x 216/\]\
\
5-7\
\
Tañcāhaṃ abhinandāmi\
Mahesi santimuttamaṃ\
Yaṃ viditvā sato caraṃ\
Tare loke visattikaṃ\
\
Tañcāhaṃ abhinandāmīti \'taṃ\'ti tuyhaṃ vacanaṃ byappathaṃ desanaṃ
anusiṭṭhiṃ1 nandāmi,\
abhinandāmi modāmi anumodāmi icchāmi sādiyāmi patthayāmi pihayāmi
abhijappāmīti\
\'tañcāhaṃ abhinandāmi. \'\
\
Mahesi santimuttamanti: \'mahesī\'ti mahesī2 bhagavā: mahantaṃ
sīlakkhandhaṃ esi gavesi\
pariyesīti \'mahesi\' mahantaṃ samādhikkhandhaṃ mahantaṃ paññākkhandhaṃ
- mahantaṃ\
vimuttikkhandhaṃ - mahantaṃ vimuttiñāṇadassanakkhandhaṃ esi gavesi
pariyesīti \'mahesi\'\
Mahato tamokāyassa padālanaṃ esi gavesi pariyesīti \'mahesi\' mahato
vipallāsassa\
pabhedanaṃ esi gavesi pariyesīti \'mahesi\' mahato taṇhāsallassa
abbūhanaṃ esi gavesi\
pariyesīti \'mahesi\' mahato diṭṭhisaṅghāṭassa viniveṭhanaṃ esi gavesi
pariyesīti \'mahesi\'.\
Mahato mānadhajassa pātanaṃ esi gavesi pariyesīti \'mahesi\'. Mahato
abhisaṃkhārassa\
vūpasamaṃ esi gavesi pariyesīti \'mahesi\'. Mahato oghassa nittharaṇaṃ
esi gavesi pariyesīti\
\'mahesi\'. Mahato bhārassa nikkhepanaṃ. Esi gavesi pariyesīti
\'mahesi\'. Mahato\
saṃsāravaṭṭassa ucchedaṃ esi gavesi pariyesīti \'mahesi\'. Mahato
santāpassa nibbāpanaṃ esi\
gavesi pariyesīti \'mahesi\'. Mahato pariḷāhassa paṭippassaddhiṃ5 esi
gavesi pariyesīti\
\'mahesi\'. Mahato dhammadhajassa ussāpanaṃ esi gavesi pariyesīti
\'mahesi\'. Mahante\
satipaṭṭhāne mahante sammappadhāne mahante iddhipāde - mahantāni
indriyāni\
mahantāni balāni - mahante bojjhaṅge - mahantaṃ ariyaṃ aṭṭhaṅgikaṃ
maggaṃ - mahantaṃ\
paramatthaṃ amataṃ nibbānaṃ esi gavesi pariyesīti \'mahesi\'.
Mahesakkhehi6 vā sattehi esito\
gavesito pariyesito kahaṃ buddho kahaṃ bhagavā, kahaṃ devadevo, kahaṃ
narāsabho\'ti\
mahesī. Santimuttamanti \'santi\' vuccati amataṃ nibbānaṃ, \'\'yo so
sabbasaṃkhārasamatho\
sabbūpadhipaṭinissaggo taṇhakkhayo virāgo nirodho nibbānaṃ uttamanti
aggaṃ seṭṭhaṃ\
viseṭṭhaṃ pāmokkhaṃ uttamaṃ pavaranti\' \'mahesī santi muttamaṃ. \'\
\
Yaṃ viditvā sato caranti: yaṃ viditaṃ katvā tulayitvā tīrayitvā
vibhāvayitvā vibhūtaṃ katvā\
sabbe saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'sabbe\
saṅkhārā dukkhā\'ti viditaṃ katvā tulayitvā tīrayitvā vibhāvayitvā
vibhūtaṃ katvā sabbe\
saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'sabbe\
dhammā anattā\'ti viditaṃ katvā tulayitvā tīrayitvā vibhāvayitvā
vibhūtaṃ katvā sabbe\
saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'yaṃ kiñci\
samuyadadhammaṃ sabbaṃ taṃ nirodhadhamma\'nti viditaṃ katvā tulayitvā
tīrayitvā\
vibhāvayitvā vibhūtaṃ katvā sabbe saṅkhārā aniccā\'ti viditaṃ katvā
tulayitvā tīrayitvā\
vibhāvayitvā vibhūtaṃ katvā. Satoti catūhi kāraṇehi sato: kāye
kāyānupassanāsatipaṭṭhānaṃ\
bhāvento sato, caranti caranto viharanto irīyanto vattento pālento
yapento yāpento.\
Vedanāsu vedanānupassanāsatipaṭṭhānaṃ bhāvento sato, caranti caranto
viharanto irīyanto\
vattento pālento yapento yāpento. Citte cittānupassanāsatipaṭṭhānaṃ
bhāvento sato, caranti\
caranto viharanto irīyanto vattento pālento yapento yāpento. Dhamme\
dhammānupassanāsatipaṭṭhānaṃ bhāvento sato, caranti caranto viharanto
irīyanto vattento\
pālento yapento yāpento. So vuccati \'sato\'.\
Caranti caranto viharanto irīyanto vattento pālento yapento yāpentoti
\'yaṃ viditvā sato\
caraṃ\'.\
\
Tare loke visattikanti \'visattikā\' vuccati taṇhā. \'\'Yo rāgo sārāgo
anunayo anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ. \'\' Visattikāti kenaṭṭhena visattikā: visatāti
visattikā, visālāti visattikā,\
visaṭāti visattikā3 visamāti visattikā, visakkatīti visattikā,
visaṃharatīti visattikā,\
visaṃvādikāti visattikā, visamūlāti visattikā, visaphalāti visattikā,
visaparibhogāti visattikā.\
Visālā vā pana sā taṇhā rūpe sadde gandhe rase phoṭṭhabbe kule gaṇe
āvāse lābhe yase\
pasaṃsāyaṃ sukhe cīvare piṇḍapāte senāsane
gilānapaccayabhesajjaparikkhāre\
kāmadhātuyā, rūpadhātuyā, arūpadhātuyā, kāmabhave rūpabhave arūpabhave
saññābhave\
asaññābhave nevasaññānāsaññābhave, ekavokārabhave catuvokārabhave
pañcavokārabhave,\
atīte anāgate paccuppanne, diṭṭhasutamutaviññātabbesu dhammesu visaṭā
vitthatāti\
\'visattikā\'. Loketi apāyaloke manussaloke devaloke khandhaloke
dhātuloke āyatanaloke. Tare\
loke visattikanti loke vesā visattikā lokevetaṃ visattikaṃ sato tareyya,
uttareyya patareyya\
samatikkameyya vītivatteyyāti \'tare loke visattikaṃ.\
\
Tenāha so brāhmaṇo:\
\
\'\'Tañcāhaṃ abhinandāmi\
Mahesī santimuttamaṃ,\
Yaṃ viditvā sato caraṃ\
Tare loke visattika\'\'nti.\
\
1. Anusandhiṃ-va, vī, syā,\
Anusiṭṭhaṃ-machasaṃ\
2. Kiṃ mahesi-machasaṃ\
\
\[BJT Page 218\] \[\\x 218/\]\
\
5-8\
\
Yaṃ kiñci sampajānāsi\' (dhotakāti bhagavā)\
Uddhaṃ adho tiriyañcāpi majjhe,\
Etaṃ viditvā2 saṅgoti loke\
Bhavābhavāya mākāsi taṇhaṃ.\
\
Yaṃ kiñci sampajānāsīti yaṃ kiñci sampajānāsi ājānāsi vijānāsi
paṭivijānāsi paṭivijjhasīti \'yaṃ\
kiñci sampajānāsi\'. Dhotakāti bhagavāti \'dhotakā\'ti bhagavā taṃ
brāhmaṇaṃ nāmena ālapati.\
Bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'dhotakāti bhagavā. \'\
\
Uddhaṃ adho tiriyañcāpi majjheti \'uddha\'nti anāgataṃ, adhoti atītaṃ,
tiriyañcāpi majjheti\
paccuppannaṃ. \'Uddha\'nti devaloko, \'adho\'ti apāyaloko, tiriyañcāpi
majjheti manussaloko,\
athavā uddhanti kusalā dhammā, \'adho\'ti akusalā dhammā. \'Tiriyaṃ cāpi
majjhe\'ti abyākatā\
dhammā. Uddhanti arūpadhātu, \'adho\'ti kāmadhātu, tiriyañcāpi
majjhe\'ti rūpadhātu.\
Uddhanti sukhā vedanā. \'Adho\'ti dukkhā vedanā, tiriyañcāpi majjhe\'ti
adukkhamasukhā\
vedanā. \'Uddha\'nti uddhaṃ pādatalā \'adho\'ti adho kesamatthakā,
\'tiriyañcāpi majjhe\'ti\
vemajjheti uddhaṃ adho tiriyañcāpi majjhe\'.\
\
Etaṃ viditvā saṅgoti loketi saṅgo eso lagganaṃ etaṃ bandhanaṃ etaṃ
paḷibodho3 esoti ñatvā\
jānitvā tulayitvā tīrayitvā vibhāvayitvā vibhūtaṃ katvāti \'etaṃ viditvā
saṅgoti loke. \'\
\
Bhavābhavāya mākāsi taṇhanti \'taṇhā ti rūpataṇhā saddataṇhā gandhataṇhā
rasataṇhā\
phoṭṭhabbataṇhā dhammataṇhā. Bhavābhāvāyāti bhavābhavāya kammabhavāya\
punabbhavāya, kāmabhavāya, kammabhavāya kāmabhavāya punabbhavāya,
rūpabhavāya\
kammabhavāya rūpabhavāya punabbhavāya, arūpabhavāya kammabhavāya
arūpabhavāya\
punabbhavāya punappunabhavāya punappunagatiyā4 punappunauppattiyā\
punappunapaṭisandhiyā punappunaattabhāvābhinibbattiyā taṇhaṃ mākāsi, mā
janesi mā\
sañjanesi mā nibbattesi mābhinibbattesi, pajaha vinodehi byantīkarohi
anabhāvaṃ gamehīti\
\'bhavābhavāya mākāsi taṇhanti\'.\
\
Tenāha bhagavā:\
\
\'\'Yaṃ kiñci sampajānāsi (dhotakā\'ti bhagavā)\
Uddhaṃ adho tiriyaṃ cāpi majjhe,\
Etaṃ viditvā saṅgo\'ti loke\
Bhavābhavāya mākāsi taṇha\'\'nti.\
\
Saha gāthāpariyosānā ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, 2 tesaṃ anekapāṇasahassānaṃ virajaṃ vītamalaṃ
dhammacakkhuṃ\
udapādi. \'Yaṃ kiñci samudayadhammaṃ sabbaṃ taṃ nirodhadhamma\'nti.
Tassa brāhmaṇassa\
anupādāya āsavehi cittaṃ vimucci. Saha arahattappattā
ajinajaṭāvākacīratidaṇḍakamaṇḍalu\
kesā ca massu ca antarahitā. Bhaṇḍu kāsāyavatthavasano
saṅghāṭipattacīvaradharo\
anavatthapaṭipattiyā pañjaliko bhagavantaṃ namassamāno nisinno hoti:
\'satthā me bhante\
bhagavā sāvako\' hama\'smīti.\
\
Dhotaka sutta niddeso pañcamo.\
\
1. Saṃjānāmi-va, mi\
2. Evaṃ viditvā-pana\
3. Palibodho-machasaṃ\
4. Punappuna jātiyā-pana\
\
\[BJT Page 220\] \[\\x 220/\]\
\
6. Upasīva suttaniddeso\
\
6-1\
\
Eko ahaṃ sakka, mahantamoghaṃ (iccāyasmā upasīvo)\
Anissito no visahāmi tārituṃ\
Ārammaṇaṃ brūhi samantacakkhu\
Yaṃ nissito oghamimaṃ tareyyaṃ.\
\
Eko ahaṃ sakka mahantamoghanti \'eko\'ti puggalo vā me dutiyo natthi,
dhammo vā me\
dutiyo natthi, yaṃ vā puggalaṃ nissāya, dhammaṃ vā nissāya mahantaṃ
kāmoghaṃ\
bhavoghaṃ diṭṭhoghaṃ avijjoghaṃ tareyyaṃ uttareyyaṃ patareyyaṃ
samatikkameyyaṃ\
vītivatteyyanti eko. Sakkāti sakko, bhagavā \'sakyakulā pabbajitoti\'pi
sakko. Athavā \'aḍḍho\
mahaddhano dhanavāti\'pi sakko. Tassimāni dhanāni, seyyathīdaṃ:
saddhādhanaṃ\
sīladhanaṃ hiridhanaṃ ottappadhanaṃ sutadhanaṃ cāgadhanaṃ paññādhanaṃ\
satipaṭṭhānadhanaṃ sammappadhānadhanaṃ iddhipādadhanaṃ indriyadhanaṃ
baladhanaṃ\
bojjhaṅgadhanaṃ maggadhanaṃ phaladhanaṃ nibbānadhanaṃ, imebhi anekehi\
dhanaratanehi1 aḍḍho mahaddhano dhanavāti\'pi sakko. Athavā sakko pahu
visavī\
alamatto2 sūro vīro3 vikkanto abhīru acchambhi anutrāsi apalāyī
pahīnabhayabheravo\
vigatalomahaṃso\'tipi sakkoti \'eko ahaṃ sakka mahantamoghaṃ\'.\
Iccāyasmā upasīvoti \'iccā\'ti padasandhi padasaṃsaggo padapāripūri
akkharasamavāyo\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ\
\'Āyasmā\'ti. Piyavacanaṃ: upasīvoti tassa brāhmaṇassa nāmaṃ saṅkhā
samaññā paññatti\
vohāro nāmaṃ nāmakammaṃ nāmadheyyaṃ niruttibyañjanaṃ abhilāpoti
\'iccāyasmā upasīvo\'.\
\
Anissito no visahāmi tāritunti anissito\'ti puggalaṃ vā anissito,
dhammaṃ vā anissito, no\
visahāmi, na ussahāmi, na sakkomi, na paṭibalo, mahantaṃ kāmoghaṃ
bhavoghaṃ\
diṭṭhoghaṃ avijjoghaṃ tarituṃ uttarituṃ patarituṃ samatikkamituṃ
vītivattitunti \'anissito no\
visahāmi tārituṃ\'.\
\
1. Dhammaratanehi-va, vi\
2. Pahu vibhavī alamatto-va, vī, ka\
3. Dhīro-va, vi\
\
\[BJT Page 222\] \[\\x 222/\]\
\
Ārammaṇaṃ brūhi samantacakkhūti \'ārammaṇa\'nti ālambanaṃ1 nissayaṃ
upanissayaṃ.\
Brūhīti ācikkhāhi desehi paññapehi paṭṭhapehi vivarāhi vibhajāhi
uttānīkarohi pakāsehi.\
Samantacakkhūhi \'samantacakkhu\' vuccati sabbaññutañāṇaṃ, bhagavā tena\
sabbaññutañāṇena upeto samupeto upagato samupagato uppanno2 sampanno3\
samannāgato.\
\
\'\'Na tassa addiṭṭhamidhatthi kiñci\
Ato aviññātamajānitabbaṃ,\
Sabbaṃ abhiññāsi yadatthi neyyaṃ\
Tathāgato tena samantacakkhū\'\'ti. \[A\]\
\
\'Ārammaṇaṃ brūhi samantacakkhu. \'\
\
Yaṃ nissito oghamimaṃ tareyyanti \'yaṃ nissito\'ti yaṃ puggalaṃ vā
nissito, dhammaṃ vā\
nissito, mahantaṃ kāmoghaṃ bhavoghaṃ diṭṭhoghaṃ avijjoghaṃ tareyyaṃ
uttareyyaṃ\
patareyyaṃ samatikkameyyaṃ vītivatteyyanti \'yaṃ nissito oghamimaṃ
tareyyaṃ. \'\
\
Tenāha so brāhmaṇo:\
\
\'\'Eko ahaṃ sakka mahantamoghaṃ (iccāyasmā upasīvo)\
Anissito no visahāmi tārituṃ\
Ārammaṇaṃ brūhi samantacakkhu\
Yaṃ nissito oghamimaṃ tareyya\'\'nti\
\
6-2\
\
Ākiñcaññaṃ pekkhamāno satīmā (upasīvā\'ti bhagavā)\
Natthīti nissāya tarassu oghaṃ\
Kāme pahāya virato kathāhi\
Taṇhakkhayaṃ nattamahābhipassa4.\
\
Ākiñcaññaṃ pekkamāno satimāti so brāhmaṇo pakatiyā
ākiñcaññāyatanasamāpattilābhī\
santaṃ yeva5 nissayaṃ na jānāti \'ayaṃ me nissayo\'ti tassa bhagavā
nissayaṃ ca ācikkhati,\
uttariñca niyyānapathaṃ. Ākiñcaññāyatanasamāpattiṃ sato samāpajjitvā
tato vuṭṭhahitvā\
tattha jāte cittacetasike dhamme aniccato pekkhamāno dukkhato - rogato -
gaṇḍato - sallato\
- aghato - ābādhato - parato - palokato - ītito - uppaddavato - bhayato
- upassaggato -\
calato - pabhaṅguto - addhuvato - atāṇato - alenato - asaraṇato -\
1. Ārammaṇaṃ ālambaṇaṃ - machasaṃ, syā\
2. Uppanno - katthaci\
3. Samupapanno - machasaṃ\
4. Rattamahābhipassa - syā\
5. Samāpattilābhīyeva - machasaṃ, syā\
\[A.\] Paṭisambhidāmagga - ñāṇa kathā, indriya kathā\
\
\[BJT Page 224\] \[\\x 224/\]\
\
Asaraṇībhūtato - rittato - tucchato - suññato - anattato - ādīnavato -
vīparināmadhammato\
- asārakato - aghamūlato vadhakato vibhavato\' - sāsavato - saṅkhatato -
mārāmisato -\
jātidhammato - jarādhammato - vyādhidhammato - maraṇadhammato -\
sokaparidevadukkhadomanassupāyāsadhammato - saṃkilesikadhammato -\
samudayadhammato - atthaṅgamato - assādato - ādīnavato - nissaraṇato -
pekkhamāno\
dakkhamāno olokayamāno nijjhāyamāno upaparikkhamāno. Satimāti \'\'yā
sati anussati\
paṭissati sati saraṇatā dhāraṇatā apilāpanatā asammussanatā sati
satindriyaṃ satibalaṃ\
sammāsati ayaṃ vuccati sati\' imāya satiyā upeto hoti samupeto upagato
samupagato\
upapanno sampanno samannāgato, so vuccati satimāti \'ākiñcaññaṃ
pekkhamāno satīmā. \'\
\
Upasīvāti bhagavāti \'upasīvā\'ti bhagavā taṃ brāhmaṇaṃ nāmena ālapati,\
Bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'upasīvāti bhagavā. \'\
\
Natthīti nissāya tarassu oghanti \'natthi kiñcī\'ti
ākiñcaññāyatanasamāpatti\' kiṃkāraṇā \'natthi\
kiñcī\'ti ākiñcaññāyatanasamāpatti viññāṇañcāyatanasamāpatti sato
samāpajjitvā tato\
vuṭṭhahitvā taññeva viññāṇaṃ abhāveti vyabhāveti2 antaradhāpeti3
\'natthi kiñcī\'ti passati,\
taṃkāraṇā \'natthi kiñcī\'ti ākiñcaññāyatanasamāpatti, taṃ nissāya3
upanissāya ālambanaṃ4\
karitvā kāmoghaṃ bhavoghaṃ diṭṭhoghaṃ avijjoghaṃ tarassu uttarassu
patarassu\
samatikkamassu vītivattassūtī \'natthīti nissāya tarassu oghaṃ\'.\
\
Kāme pahāya virato kathāhīti \'kāmā\'ti uddānato dve kāmā: vatthukāmā ca
kilesakāmā ca.\
Katame vatthukāmā? Manāpikā rūpā manāpikā saddā manāpikā gandhā manāpikā
rasā\
manāpikā phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā\
hatthigavāssavaḷavā, khettaṃ vatthu hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgāraṃ ca, yaṃ kiñci rajanīyaṃ vatthu
vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, parinimmitā kāmā,
animmitā kāmā,\
pariggahitā kāmā, apariggahitā kāmā, mamāyitā kāmā, amamāyitā kāmā,
sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo: yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
\'\'Addasaṃ kāmaṃ te mūlaṃ saṅkappā kāma jāyasi,\
Na taṃ saṅkappayissāmi evaṃ kāme na hehisī\'\'ti\
\
Ime vuccanti kilesakāmā.\
\
\[BJT Page 224\] \[\\x 224/\]\
\
Kāme pahāyāti vatthukāme parijānitvā kilesakāme pahāya pajahitvā
vinodetvā byantīkaritvā\
anabhāvaṃ gametvāti kāme pahāya pajahitvā vinodetvā byantīkaritvā
anabhāvaṃ gametvāti\
\'kāme pahāya\'. Virato kathāhīti \'kathaṃkathā\' vuccati vicikicchā,
dukkhe kaṅkhā,\
dukkhasamudaye kaṅkhā, dukkhanirodhe kaṅkhā,\
Dukkhanirodhagāminiyā paṭipadāya kaṅkhā, pubbante kaṅkhā , aparante
kaṅkhā,\
pubbantāparante kaṅkhā, idappaccayatāpaṭiccasamuppannesu dhammesu
kaṅkhā. Yā\
evarūpā kaṅkhā kaṅkhāyanā kaṅkhāyitattaṃ vimati vicikicchā dveḷhakaṃ
dvedhāpatho\
saṃsayo anekaṃsagāho āsappanā parisappanā apariyogāhanā thambhitattaṃ6
cittassa\
manovilekho. \' Kathaṃkathāya ārato virato paṭivirato nikkhanto nissaṭo
vippayutto7\
visaṃyutto vimariyādīkatena cetasā viharatīti evampi \'virato kathāhi\'.
Athavā dvattiṃsāya\
tiracchānakathāya ārato virato paṭivirato nikkhanto nissaṭo vippayutto7
visaṃyutto\
vimariyādīkatena cetasā viharatīti evampi virato kathāhīti \'kāme pahāya
virato kathāhi. \'\
\
1. Bhavato vibhavato-va, vi\
2. Vibhāveti - machasaṃ, syā\
3. Antaradhāyati-va, vi,\
4. . . . Samāpattiṃ nissāya - machasaṃ\
5. Ālambaṇaṃ - machasaṃ,\
Ārammaṇaṃ, ālambaṇaṃ-syā\
6. Chambhitattaṃ - machasaṃ, syā\
7. Vippamutto - machasaṃ, va\
\
\[BJT Page 226\] \[\\x 226/\]\
\
Taṇhakkhayaṃ nattamahābhipassāti \'taṇhā\'ti rūpataṇhā, saddataṇhā,
gandhataṇhā,\
rasataṇhā, phoṭṭhabbataṇhā, dhammataṇhā \'nattaṃ\' vuccati1 ratti, ahoti
divaso, rattiñca\
divā ca taṇhakkhayaṃ rāgakkhayaṃ dosakkhayaṃ mohakkhayaṃ gatikkhayaṃ\
uppattikkhayaṃ paṭisandhikkhayaṃ bhavakkhayaṃ saṃsārakkhayaṃ2
vaṭṭakkhayaṃ passa,\
abhipassa dakkha olokaya nijjhāya upparikkhāti \'taṇhakkhayaṃ
nattamahābhipassa. \'\
\
Tenāha bhagavā:\
\'\'Ākiñcaññaṃ pekkhamāno satīmā (upasīvāti bhagavā)\
Natthīti nissāya tarassu oghaṃ,\
Kāme pahāya virato kathāhi\
Taṇhakkhayaṃ nattamahābhipassā\'\'ti.\
\
6-3\
\
Sabbesu kāmesu yo vītarāgo (iccāyasmā upasīvo)\
Ākiñcaññaṃ nissayo hitva maññaṃ3\
Saññāvimokkhe parame\'dhimutto\
Tiṭṭhe nu so4 tattha anānuyāyi. 5\
\
Sabbesu kāmesu yo vītarāgoti: \'sabbesū\'ti sabbena sabbaṃ sabbathā
sabbaṃ asesaṃ nissesaṃ\
pariyādiyanavacanametaṃ \'sabbesū\'ti.\
Kāmesūti \'kāmā\'ti: uddānato dve kāmā vatthukāmā ca kilesakāmā ca.
Katame vatthukāmā?\
Manāpikā rūpā manāpikā saddā manāpikā gandhā manāpikā rasā manāpikā
phoṭṭhabbā,\
attharaṇā pāpuraṇā, dāsidāsā ajeḷakā kukkuṭasūkarā hatthigavāssavaḷavā,
khettaṃ vatthu\
hiraññaṃ suvaṇṇaṃ gāmanigamarājadhāniyo raṭṭhaṃ ca janapado ca koso ca
koṭṭhāgāraṃ\
ca, yaṃ kiñci rajanīyaṃ vatthu vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, parinimmitā kāmā,
animmitā kāmā,\
pariggahitā kāmā, apariggahitā kāmā, mamāyitā kāmā, amamāyitā kāmā,
sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo: yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
\'\'Addasaṃ kāmaṃ te mūlaṃ saṅkappā kāma jāyasi,\
Na taṃ saṅkappayissāmi evaṃ kāme na hehisī\'\'ti\
\
Ime vuccanti kilesakāmā.\
\
Sabbesu kāmesu yo vītarāgoti sabbesu kāmesu yo vītarāgo vigatarāgo
cattarāgo vantarāgo\
muttarāgo pahīnarāgo paṭinissaṭṭharāgo (vikkhambhanatoti) \'sabbesu
kāmesu yo vītarāgo.\
\'\
\
Iccāyasmā upasīvoti \'iccā\'ti padasandhi padasaṃsaggo padapāripūri
akkharasamavāyo\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Upasīvoti tassa
brāhmaṇassa nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ niruttibyañjanaṃ
abhilāpoti\
iccāyasmā upasīvo.\
\
Ākiñcaññaṃ nissito hitvamaññanti: heṭṭhimā cha samāpattiyo hitvā cajitvā
pariccajitvā\
atikkamitvā samatikkamitvā vītivattitvā ākiñcaññāyatanasamāpattiṃ
nissito assito allīno6\
upagato samupagato ajjhosito adhimuttoti \'ākiñcaññaṃ nissito
hitvamaññaṃ. \'\
\
1. Rattanti-syā\
2. Bhavasaṃsārakkhayaṃ-pa, va, vi\
3. Hitvāmaññaṃ-va, vi, machasaṃ, -sa\
4. Tiṭṭheyyaṃ so-va, vi,\
5. Anānuvāyi-pa, va, vi-sa\
6. Nissito allīno-va, vi, machasaṃ\
\
\[BJT Page 228\] \[\\x 228/\]\
\
Saññāvimokkhe paramedhimuttoti \'saññāvimokkhā\' vuccanti
sattasaññāsamāpattiyo, yāvatā\
saññāsamāpattī, tāsaṃ1 ākiñcaññāyatanasamāpatti vimokkho aggo ca seṭṭho
ca viseṭṭho ca\
pāmokkho ca uttamo ca pavaro ca, parame agge seṭṭhe viseṭṭhe pāmokkhe
uttame pavare\
adhimuttavimokkhena adhimutto tatrādhimutto taccarito tabbahulo
taggaruko tantinno\
tappoṇo tappabbhāro tadadhimutto tadadhipateyyoti \'saññāvimokkhe
paramedhimutto. \'\
\
Tiṭṭhe nu so tattha anānuyāyīti \'tiṭṭhe nū\'ti saṃsayapucchā
vimatipucchā dveḷhakapucchā\
anekaṃsapucchā \'evaṃ nu kho na nu kho kinnu kho kathannu kho\'ti
\'tiṭṭhe nu\'. Tatthāti\
ākiñcaññāyatane, anānuyāyī2ti anānuyāyī aviccamāno, 3 avigacchamāno\
anantaradhāyamāno aparihāyamāno, athavā arajjamāno adussamāno
amuyhamāno\
akilissamānoti \'tiṭṭhe nu so tattha anānuyāyī. \'\
\
Tenāha so brāhmaṇo:\
\
\'\'Sabbesu kāmesu yo vītarāgo (iccāyasmā upasīvo)\
Ākiñcaññaṃ nissito hitvamaññaṃ,\
Saññāvimokkhe paramedhimutto\
Tiṭṭhe nu so tattha anānuyāyī\'\'ti.\
\
6-4\
\
Sabbesu kāmesu yo vītarāgo (upasīvāti bhagavā)\
Ākiñcaññaṃ nissito hitvamaññaṃ,\
Saññāvimokkhe paramedhimutto4\
Tiṭṭheyya so tattha anānuyāyī.\
\
Sabbesu kāmesu so vītarāgoti \'sabbesū\'ti sabbena sabbaṃ sabbathā
sabbaṃ asesaṃ nissesaṃ\
pariyādiyanavacanametaṃ \'sabbesū\'ti. Kāmesūti\
\'Kāmā\'ti uddānato dve kāmā: vatthukāmā ca kilesakāmā ca.\
Katame vatthukāmā? Manāpikā rūpā manāpikā saddā manāpikā gandhā manāpikā
rasā\
manāpikā phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā\
hatthigavāssavaḷavā, khettaṃ vatthu hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgāraṃ ca, yaṃ kiñci rajanīyaṃ vatthu
vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, parinimmitā kāmā,
animmitā kāmā,\
pariggahitā kāmā, apariggahitā kāmā, mamāyitā kāmā, amamāyitā kāmā,
sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo: yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
\'\'Addasaṃ kāmaṃ te mūlaṃ saṅkappā kāma jāyasi,\
Na taṃ saṅkappayissāmi evaṃ kāme na hehisī\'\'ti\
\
Ime vuccanti kilesakāmā.\
\
Sabbesu kāmesu yo vītarāgoti sabbesu kāmesu yo vītarāgo vigatarāgo
cattarāgo vantarāgo\
muttarāgo pahīnarāgo paṭinissaṭṭharāgo vikkhambhanatoti \'sabbesu kāmesu
yo vītarāgo.\
\'\
\
1. Saññāsamāpattīnaṃ-machasaṃ, syā\
2. Anānuvāyi-katthaci\
3. Adheva māno-syā\
4. Paramevimutto-va, vi\
\
\[BJT Page 230\] \[\\x 230/\]\
\
Upasīvāti bhagavāti \'upasīvā\'ti bhagavā taṃ brāhmaṇaṃ nāmena ālapati,\
Bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'upasīvāti bhagavā. \'\
\
Ākiñcaññaṃ nissayo hitvamaññanti heṭṭhimā cha samāpattiyo hitvā cajitvā
pariccajitvā\
atikkamitvā samatikkamitvā vītivattitvā ākiñcaññāyatanasamāpattiṃ
nissito assito allīno\
upagato samupagato ajjhosito adhimuttoti \'ākiñcaññaṃ nissito
hitvamaññaṃ\'\
\
Saññāvimokkhe paramedhimuttoti \'saññāvimokkhā\' vuccanti
sattasaññāsamāpattiyo, yāvatā\
saññāsamāpattī tāsaṃ ākiñcaññāyatanasamāpattivimokkho aggo ca seṭṭho ca
viseṭṭho ca\
pāmokkho ca uttamo ca pavaro ca, parame agge seṭṭhe viseṭṭhe pāmokkhe
uttame pavare\
adhimuttivimokkhenādhimutto tatrādhimutto taccarito tabbahulo taggaruko
tantinno\
tappoṇo tappabhāro tadadhimutto tadadhipateyyoti \'saññāvimokkhe
paramedhimutto. \'\
\
Tiṭṭheyya so tattha anānuyāyīti \'tiṭṭheyyā\'ti tiṭṭheyya
saṭṭhikappasahassāni, tatthāti\
ākiñcaññāyatane. Anānuyāyīti anānuyāyī aviccamāno avigacchamāno1
anantaradhāyamāno\
aparihāyamāno, athavā arajjamāno adussamāno amuyhamāno akilissamānoti
\'tiṭṭheyya so\
tattha anānuyāyī. \'\
\
Tenāha bhagavā:\
\
\'\'Sabbesu kāmesu yo vītarāgo (upasīvāti bhagavā)\
Ākiñcaññaṃ nissito hitvamaññaṃ,\
Saññāvimokkhe paramedhimutto\
Tiṭṭheyya so tattha anānuyāyī\'\'ti.\
\
1. Adhigacchamāno-va, vi\
\
\[BJT Page 232\] \[\\x 232/\]\
\
6-5\
\
Tiṭṭhe ce so tattha anānuyāyi\
Pūgampi vassānaṃ1 samantacakkhu,\
Tattheva so sītisiyā2 vimutto\
Cavetha3 viññāṇaṃ tathāvidhassa,\
\
Tiṭṭhe ce so tattha anānuyāyīti sace so tiṭṭheyya saṭṭhikappasahassāni:
tatthāti\
ākiñcaññāyatane. Anānuyāyīti anānuyāyī aviccamāno avigacchamāno
anantaradhānamāno\
aparihāyamāno. Athavā arajjamāno adussamāno amuyhamāno akilissamānoti
\'tiṭṭhe ce so\
tattha anānuyāyī. \'\
\
Pūgampi vassānaṃ samantacakkhūti \'pūgampi vassāna\'nti pūgampi vassānaṃ
bahūni vassāni\
bahūni vassasatāni bahūni vassasahassāni bahūni vassasatasahassāni
bahūni kappāni bahūni\
kappasatāni bahūni kappasahassāni bahūni kappasatasahassāni.
Samantacakkhūti\
\'samantacakkhu\' vuccati sabbaññutañāṇaṃ, bhagavā tena sabbaññutañāṇena
upeto\
samupeto upagato samupagato uppanno sampanno samannāgato\
\
\'\'Na tassa adiṭṭhamidhatthi kiñci\
Ato aviññātamajānitabbaṃ,\
Sabbaṃ abhiññāsi yadatthi neyyaṃ\
Tathāgato tena samantacakkhū\'\'ti\
\'Pūgampi vassānaṃ1 samantacakkhu\'\
\
Tattheva so sītisiyā vimutto cavetha viññāṇaṃ tathāvidhassāti tattheva
so\
sītībhāvamanuppatto nicco dhuvo sassato aviparināmadhammo sassatisamaṃ
tatheva\
tiṭṭheyya. \' Athavā tassa viññāṇaṃ caveyya ucchijjeyya nasseyya
vinasseyya na bhaveyya4\
punabbhavapaṭisandhiviññāṇaṃ nibbatteyya kāmadhātuyā vā rūpadhātuyā vā
arūpadhātuyā\
vā\'ti ākiñcaññāyatanaṃ samāpannassa5 sassatañca ucchedañca pucchati
udāhu tattheva\
anupādisesāya nibbānadhātuyā parinibbāyeyya athavā tassa viññāṇaṃ
caveyya, puna\
paṭisandhiviññāṇaṃ nibbatteyya kāmadhātuyā vā rūpadhātuyā vā
arūpadhātuyā vā\'ti\
ākiñcaññāyatanaṃ upapannassa parinibbānañca paṭisandhiñca pucchati6.
Tathāvidhassāti\
tathāvidhassa tādisassa tassaṇṭhitassa7 tappakārassa tappaṭibhāgassa8
ākiñcaññāyatanaṃ\
upapannassāti tattheva so sītisiyā vimutto cavetha viññāṇaṃ
tathāvidhassa\'\
\
Tenāha so brāhmaṇo:\
\
\'\'Tiṭṭhe ve so tattha anānuyāyī\
Pūgampi vassānaṃ samantacakkhu,\
Tattheva so sītisiyā vimutto\
Cavetha viññāṇaṃ tathāvidhassā\'\'ti.\
\
1. Pūgampi vassāni-pa, va, vī, machasaṃ, pū\
2. Tattheva hosīti-pana,\
Tattheva sāpītiyā-va, vi\
3. Bhāvetha-va, vi\
4. Caveyya-pa, va, vi, ka\
Bhaveyyāti-machasaṃ\
5. Upapannassa-pana\
6. Vuccati-pana\
7. Tassatthitassa-pana\
8. Tappaṭibhānassa-pana\
\
\[BJT Page 234\] \[\\x 234/\]\
\
6-6\
\
Accī yathā vātavegena khittā (upasīvā\'ti bhagavā)\
Atthaṃ paleti na upeti saṅkhaṃ\
Evaṃ munī nāmakāyā vimutto\
Atthaṃ paleti na upeti saṅkhaṃ.\
\
Accī yathā vātavegena khittāti - \'acci\' vuccati jālasikhā. Vātāti
puratthimā vātā, pacchimā\
vātā, uttarā vātā, dakkhiṇā vātā, sarajā vātā, arajā vātā, 1 sītā vātā,
uṇhā vātā, parittā vātā,\
adhimattā vātā, kāḷavātā, 2 verambhavātā, pakkhavātā, supaṇṇavātā,
tālapaṇṇavātā,\
vidhūpanavātā, vātavegena khittāti vātavegena khittā ukkhittā nunnā
panunnā khambhitā\
vikkhambhitāti \'acci yathā vātavegena khittā, \'upasīvāti bhagavā\'.\
\
Atthaṃ paleti na upeti saṅkhanti - \'atthaṃ paletī\'ti atthaṃ paleti,
atthaṃ gameti, atthaṃ\
gacchati, nirujjhati, vūpasamati, paṭippassambhati. Na upeti saṅkhanti
saṅkhaṃ na upeti,\
uddesaṃ na upeti, gaṇanaṃ na upeti, paṇṇattiṃ na upeti, puratthimaṃ vā
disaṃ gato,\
pacchimaṃ vā disaṃ gato, uttaraṃ vā disaṃ gato, dakkhiṇaṃ vā disaṃ gato,
uddhaṃ vā gato,\
adho vā gato, tiriyaṃ vā gato, vidisaṃ vā gatoti so hetu natthi, paccayo
natthi, kāraṇaṃ\
natthi yena saṅkhaṃ gaccheyyāti atthaṃ paleti na upeti saṅkhaṃ.\
\
. 7Evaṃ munī nāmakāyā vimuttoti \'eva\'nti opammasampaṭipādanaṃ, munīti
\'monaṃ\' vuccati\
ñāṇaṃ, yā paññā pajānanā vicayo pavicayo dhammavicayo sallakkhaṇā
upalakkhaṇā\
paccupalakkhaṇā paṇḍiccaṃ kosallaṃ nepuññaṃ vebhavyā cintā upaparikkhā
bhūri medhā\
pariṇāyikā vipassanā sampajaññaṃ patodo paññā paññindriyaṃ paññābalaṃ
paññāsatthaṃ\
paññāpāsādo paññāāloko paññāobhāso paññāpajjoto paññāpāsādo paññāāloko
paññāobhāso\
paññāpajjoto paññāratanaṃ amoho dhammavicayo sammādiṭṭhi, tena ñāṇena
samannāgato\
muni monappattoti.\
\
Tīṇi moneyyāni: kāyamoneyyaṃ vacīmoneyyaṃ manomoneyyaṃ. Katamaṃ
kāyamoneyyaṃ?\
Tividhānaṃ kāyaduccaritānaṃ pahānaṃ kāyamoneyyaṃ. Tividhaṃ
kāyasucaritaṃ\
kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,\
pariññāsahagato maggo kāyamoneyyaṃ, kāye chandarāgassa pahānaṃ
kāyamoneyyaṃ,\
kāyasaṃkhārānirodho catutthajjhānasamāpatti kāyamoneyyaṃ. Idaṃ
kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahānaṃ
vacīmoneyyaṃ,\
vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā\
vacīmoneyyaṃ, pariññāsahagato maggo vacīmoneyyaṃ, vācāya chandarāgassa
pahānaṃ\
vacīmoneyyaṃ. Vacīsaṃkhāranirodho dutiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ,\
tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ,
cittapariññā\
manomoneyyaṃ, pariññāsahagato maggo manomoneyyaṃ, citte chandarāgassa
pahānaṃ\
manomoneyyaṃ, cittasaṃkhāranirodho saññāvedayitanirodhasamāpatti
manomoneyyaṃ. Idaṃ\
manomoneyyaṃ.\
\
1. \'\'Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ.\
\
2. Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu ninhātapāpaka\'\'nti.\
\
Imehi tīhi moneyyehi dhammehi samannāgato cha munino: agāramunino
anagāramunino\
sekhamunino asekhamunino paccekamunino munimuninoti. Katame agāramunino?
Ye te\
agārikā diṭṭhapadā viññātasāsanā, ime agāramunino. Katame anagāramunino?
Ye te\
pabbajitā diṭṭhapadā viññātasāsanā, ime anagāramunino. Satta sekhā
sekhamunino.\
Arahanto asekhamunino. Paccekabuddhā paccekamunino. Munimunino vuccanti
tathāgatā\
arahanto sammāsambuddhā.\
\
3. \'\'Na monena muni hoti mūḷharūpo aviddasu,\
Yo ca tulaṃva paggayha varamādāya paṇḍito.\
\
4. Pāpāni parivajjeti sa munī tena so munī,\
Yo munāti ubho loke munī tena pavuccatī. \'\'\
\
5. \'\'Asatañca satañca ñatvā dhammaṃ\
Ajjhattaṃ bahiddhā ca sabbaloke,\
Devamanussehi pūjito yo\
Saṅgajālamaticca so munī.\
. 7\
Nāmakāyā vimuttoti so muni pakatiyā pubbeva rūpakāyā vimutto,
tadaṅgasamatikkamā\
vikkhambhanappahānena pahīno, tassa munino bhavantaṃ āgamma cattāro
ariyamaggā\
paṭiladdhā honti, catunnaṃ ariyamaggānaṃ paṭiladdhattā nāmakāyo ca
rūpakāyo ca\
pariññātā honti, nāmakāyassa ca rūpakāyassa ca pariññātattā nāmakāyā ca
rūpakāyā ca\
mutto vimutto suvimutto accantaṃ anupādāvimokkhenāti \'evaṃ, munī
nāmākāyā vimutto.\
\'\
\
1. Asarajāvātā-pana\
2. Kāḷavātāti-pana-potthake natthi\
\
\[BJT Page 236\] \[\\x 236/\]\
\
Atthaṃ paleti na upeti saṅkhanti \'atthaṃ paletī\'ti: anāpādisesāya
nibbānadhātuyā\
parinibbāyati, na upeti saṅkhanti: anupādisesāya nibbānadhātuyā
parinibbuto saṅkhaṃ na\
upeti uddesaṃ na upeti gaṇanaṃ na upeti, paṇṇattiṃ na upeti, khattiyoti
vā brāhmaṇoti vā\
vessoti vā suddoti vā gahaṭṭhoti vā pabbajitoti vā devoti vā manussoti
vā rūpīti vā arūpīti\
vā saññīti vā asaññīti vā nevasaññīnāsaññīti vā so hetu natthi, paccayo
natthi, kāraṇaṃ\
natthi, yena saṅkhaṃ gaccheyyāti \'atthaṃ paleti na upeti saṅkhaṃ. \'\
\
Tenāha bhagavā:\
\
\'\'Acci yathā vātavegena khittā (upasīvāti bhagavā)\
Atthaṃ paleti na upeti saṅkhaṃ,\
Evaṃ munī nāmakāyā vimutto\
Atthaṃ paleti na upeti saṅkhanti\'\'.\
\
6-7\
\
Atthaṃ gato so uda vā natthi\
Udāhu ve sassatiyā arogo,\
Taṃ me munī sādhu viyākarohi\
Tathā hi te vidito esa dhammo.\
\
Atthaṃ gato so uda vā so natthīti: so atthaṃ gato udāhu natthi, so
niruddho ucchinno\
vinaṭṭhoti \'atthaṃ gato so uda vā so natthi\'.\
\
Udāhu vo sassatiyā arogoti \'udāhu nicco dhuvo sassato aviparināmadhammo
sassatisamaṃ\
tatheva tiṭṭheyyāti \'udāhu ve sassatiyā arogo. \'\
\
Taṃ me munī sādhu viyākarohīti \'ta\'nti: yaṃ pucchāmi, yaṃ yācāmi, yaṃ
ajjhesāmi, yaṃ\
pasādemi. Munīti \'monaṃ\' vuccati ñāṇaṃ, yā paññā pajānanā vicayo
pavicayo\
dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ
nepuññaṃ\
vebhavyā cintā upaparikkhā bhūri medhā pariṇāyikā vipassanā sampajaññaṃ
patodo paññā\
paññindriyaṃ paññābalaṃ paññāsatthaṃ paññāpāsādo paññāāloko paññāobhāso
paññāpajjoto\
paññāpāsādo paññāāloko paññāobhāso paññāpajjoto paññāratanaṃ amoho
dhammavicayo\
sammādiṭṭhi, tena ñāṇena samannāgato muni monappattoti.\
\
Tīṇi moneyyāni: kāyamoneyyaṃ vacīmoneyyaṃ manomoneyyaṃ. Katamaṃ
kāyamoneyyaṃ?\
Tividhānaṃ kāyaduccaritānaṃ pahānaṃ kāyamoneyyaṃ. Tividhaṃ
kāyasucaritaṃ\
kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,\
pariññāsahagato maggo kāyamoneyyaṃ, kāye chandarāgassa pahānaṃ
kāyamoneyyaṃ,\
kāyasaṃkhārānirodho catutthajjhānasamāpatti kāyamoneyyaṃ. Idaṃ
kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahānaṃ
vacīmoneyyaṃ,\
vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā\
vacīmoneyyaṃ, pariññāsahagato maggo vacīmoneyyaṃ, vācāya chandarāgassa
pahānaṃ\
vacīmoneyyaṃ. Vacīsaṃkhāranirodho dutiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ,\
tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ,
cittapariññā\
manomoneyyaṃ, pariññāsahagato maggo manomoneyyaṃ, citte chandarāgassa
pahānaṃ\
manomoneyyaṃ, cittasaṃkhāranirodho saññāvedayitanirodhasamāpatti
manomoneyyaṃ. Idaṃ\
manomoneyyaṃ.\
\
1. \'\'Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ.\
\
2. Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu ninhātapāpaka\'\'nti.\
\
Imehi tīhi moneyyehi dhammehi samannāgato cha munino: agāramunino
anagāramunino\
sekhamunino asekhamunino paccekamunino munimuninoti. Katame agāramunino?
Ye te\
agārikā diṭṭhapadā viññātasāsanā, ime agāramunino. Katame anagāramunino?
Ye te\
pabbajitā diṭṭhapadā viññātasāsanā, ime anagāramunino. Satta sekhā
sekhamunino.\
Arahanto asekhamunino. Paccekabuddhā paccekamunino. Munimunino vuccanti
tathāgatā\
arahanto sammāsambuddhā.\
\
3. \'\'Na monena muni hoti mūḷharūpo aviddasu,\
Yo ca tulaṃva paggayha varamādāya paṇḍito.\
4. Pāpāni parivajjeti sa munī tena so munī,\
Yo munāti ubho loke munī tena pavuccatī. \'\'\
\
5. \'\'Asatañca satañca ñatvā dhammaṃ\
Ajjhattaṃ bahiddhā ca sabbaloke,\
Devamanussehi pūjito yo\
Saṅgajālamaticca so munī.\
\
Sādhu viyākarohīti: sādhu ācikkhāhi desehi paññapehi paṭṭhapehi vivarāhi
vibhajāhi\
uttānīkarohi pakāsehīti \'taṃ me munī sādhu viyākarohi\'.\
\
\[BJT Page 238\] \[\\x 238/\]\
\
Tathā hi te vidito esa dhammoti: tathā hi te vidito tulito tīrito
vibhūto vibhāvito esa\
dhammoti \'tathā hi te vidito esa dhammo\'.\
\
Tenāha so brāhmaṇo:\
\
\'\'Atthaṃ gato so uda vā so natthi\
Udāhu ve sassatiyā arogo,\
Taṃ me munī sādhu viyākarohi\
Tathā hi te vidito esa dhammo\'\'ti.\
\
6-8\
\
Atthaṃ gatassa na pamāṇamatthi (upasīvāti bhagavā)\
Yena naṃ vajju1 taṃ tassa natthi,\
Sabbesu dhammesu samūhatesu\
Samūhatā vādapathāpi sabbe.\
\
Atthaṃ gatassa na pamāṇamatthīti: \'atthaṃ gatassā\'ti anupādisesāya
nibbānadhātuyā\
parinibbutassa rūpapamāṇaṃ natthi, vedanāpamāṇaṃ natthi, saññāpamāṇaṃ
natthi,\
saṃkhārapamāṇaṃ natthi, viññāṇapamāṇaṃ natthi. Natthi na (santi) na
saṃvijjati\
nūpalabbhati. Pahīnaṃ samucchinnaṃ vūpasantaṃ paṭippassaddhaṃ
abhabbuppattikaṃ\
ñāṇagginā daḍḍhanti \'atthaṃ gatassa na pamāṇamatthi. Upasīvāti
bhagavāti \'upasīvā\'ti\
bhagavā taṃ brāhmaṇaṃ nāmena ālapati, bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'upasīvāti bhagavā. \'\
\
Yena naṃ vajju taṃ tassa natthīti: yena rāgena vadeyyuṃ, yena dosena
vadeyyuṃ, yena\
mohena vadeyyuṃ, yena mānena vadeyyuṃ, yāya diṭṭhiyā vadeyyuṃ, yena
uddhaccena\
vadeyyuṃ, yāya vicikicchāya vadeyyuṃ, yehi anusayehi vadeyyuṃ, rattoti
vā duṭṭhoti vā\
mūḷhoti vā vinibaddhoti vā parāmaṭṭhoti vā vikkhepagatoti vā
aniṭṭhaṅgatoti vā\
thāmagatoti vā te abhisaṅkhārā pahīnā, abhisaṅkhārānaṃ pahīnattā gatiyā
yena vadeyyuṃ\
nerayikoti vā tiracchānayonikoti vā pettivisayikoti vā manussoti vā
devoti vā rūpīti vā\
arūpīti vā saññīti vā asaññīti vā nevasaññīnāsaññīti vā so hetu natthi,
paccayo natthi,\
kāraṇaṃ natthi, yena vadeyyuṃ katheyyuṃ bhaṇeyyuṃ dīpeyyuṃ vohareyyunti
\'yena naṃ\
vajju taṃ tassa natthi. \'\
\
1. Vajjuṃ - machasaṃ\
\
\[BJT Page 240\] \[\\x 240/\]\
\
Sabbesu dhammesu samūhatesūti: sabbesu dhammesu sabbesu khandhesu
sabbesu\
āyatanesu sabbesu dhātusu1 sabbāsu gatisu sabbāsu upapattisu sabbāsu
paṭisandhisu\
sabbesu bhavesu sabbesu saṃsāresu sabbesu vaṭṭesu ūhatesu samūhatesu
uddhatesu\
samuddhatesu uppāṭitesu samuppāṭitesu pahīnesu samucchinnesu
vūpasannesu\
paṭippassaddhesu abhabbuppattikesu ñāṇagginā daḍḍhesūti \'sabbesu
dhammesu\
samūhatesu. \'\
\
Samūhatā vādapathāpi sabbeti: \'vādapathā\' vuccanti kilesā ca khandhā
ca abhisaṃkhārā ca,\
tassa vādā ca vādapathā ca adhivacanāni ca adhivacanapathā ca niruttī ca
niruttipathā ca\
paññattī ca paññattipathā ca ūhatā samūhatā uddhatā samuddhatā uppāṭitā
samuppāṭitā\
pahīnā samucchinnā vūpasantā paṭippassaddhā abhabbuppattikā ñāṇagginā
daḍḍhāti\
\'samūhatā vādapathāpi sabbe. \'\
\
Tenāha bhagavā:\
\
\'\'Atthaṃ gatassa na pamāṇamatthi (upasīvāti bhagavā)\
Yena naṃ vajju taṃ tassa natthi,\
Sabbesu dhammesu samūhatesu\
Samūhatā vādapathāpi sabbe\'\'ti.\
\
Saha gāthāpariyosānā ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, 2 tesaṃ anekapāṇasahassānaṃ virajaṃ vītamalaṃ
dhammacakkhuṃ\
udapādi. \'Yaṃ kiñci samudayadhammaṃ sabbaṃ taṃ nirodhadhamma\'nti.
Tassa brāhmaṇassa\
anupādāya āsavehi cittaṃ vimucci. Saha arahattappattā
ajinajaṭāvākacīratidaṇḍakamaṇḍalu\
kesā ca massu ca antarahitā. Bhaṇḍu kāsāyavatthavasano
saṅghāṭipattacīvaradharo\
anavatthapaṭipattiyā pañjaliko namassamāno nisinno\
Hoti: \'satthā me bhante bhagavā sāvako\' hama\'smīti.\
\
Upasīvasuttaniddeso chaṭṭho.\
\
1. Sabbesu, dhātusu-machasaṃ\
\
\[BJT Page 242\] \[\\x 242/\]\
\
7. Nanda suttaniddeso\
7-1\
\
Santi loke munayo (iccāyasmā nando)\
Janā vadanti tayidaṃ kathaṃsu,\
Ñāṇūpapannaṃ no muniṃ vadanti1\
Udāhu ve jīvitenūppannaṃ2\
\
Santi loke munayoti \'santī\'ti santi saṃvijjanti atthi upalabbhanti.
Loketi apāyaloke\
manussaloke devaloke khandhaloke dhātuloke āyatanaloke. Munayo ti
munanāmakā ājīvakā\
nigaṇṭhā jaṭilā tāpasā, \'santi loke munayo\' iccāyasmā nando.\
\
Janā vadanti tayidaṃ kathaṃsūti \'janā\'ti khattiyā ca brāhmaṇā ca vessā
ca suddā ca gahaṭṭhā\
ca pabbajitā ca devā ca manussā ca. Vadantīti kathentī bhaṇanti
dīpayanti voharanti.\
Tayidaṃ kathaṃsūti saṃsayapucchā, vimatipucchā, dveḷhapucchā,
anekaṃsapucchā, evannu\
kho na nu kho kinnu kho kathannu khoti \'janā vadanti tayidaṃ kathaṃsu.
\'\
\
Ñāṇūpapannaṃ no muniṃ vadantīti aṭṭhasamāpattiñāṇena vā
pañcābhiññāñāṇena vā\
upetaṃ samupetaṃ upagataṃ samupagataṃ upapannaṃ sampannaṃ3 samannāgataṃ
muniṃ\
vadanti kathenti bhaṇanti dīpayanti voharantīti \'ñāṇūpapannaṃ no muniṃ
vadanti\'.\
\
Udāhu ve jīvitenūpapannanti udāhu anekavidhalūkhajīvitānuyogena upetaṃ
samupetaṃ\
upagataṃ samupagataṃ uppannaṃ sampannaṃ samannāgataṃ muniṃ vadanti
kathenti\
bhaṇanti dīpayanti voharantīti \'udāhu ve jīvitenūpapannaṃ. \'\
\
Tenāha so brāhmaṇo:\
\
\'\'Santi loke munayo (iccāyasmā nando)\
Janā vadanti tayidaṃ kathaṃsu,\
Ñāṇūpapannaṃ no muniṃ vadanti\
Udāhu ve jīvitenūpapannaṃ\'\'ti.\
\
1. Munī no vadanti-machasaṃ, syā\
Muniṃ no vadanti-sa\
2. Jīvikenūpapannaṃ-syā\
3. Samupapannaṃ-machasaṃ, syā\
\
\[BJT Page 244\] \[\\x 244/\]\
\
7-2\
\
Na diṭṭhiyā na sutiyā ñāṇena\
Munīdha nanda, kusalā vadanti,\
Visenikatvā anīghā nirāsā\
Caranti ye te munayoti brūmi.\
\
Na diṭṭhiyā na sutiyā na ñāṇenāti \'na diṭṭhiyā\'ti na diṭṭhasuddhiyā,
na sutiyāti na\
sutasuddhiyā, na ñāṇenāti napi aṭṭhasamāpattiñāṇena, napi
pañcābhiññāñāṇena, napi\
micchāñāṇenāti \'na diṭṭhiyā na sutiyā na ñāṇena\'.\
\
Munīdha nanda kusalā vadantīti \'kusalā\'ti ye te khandhakusalā
dhātukusalā āyatanakusalā\
paṭiccasamuppādakusalā satipaṭṭhānakusalā sammappadhānakusalā
iddhipādakusalā\
indriyakusalā balakusalā bojjhaṅgakusalā maggakusalā phalakusalā
nibbānakusalā, te kusalā\
diṭṭhasuddhiyā vā sutasuddhiyā vā aṭṭhasamāpattiñāṇena vā
pañcābhiññāñāṇena vā\
micchāñāṇena vā diṭṭhena vā sutena vā upetaṃ samupetaṃ upagataṃ
samupagataṃ\
uppannaṃ sampannaṃ samannāgataṃ muniṃ na vadanti na kathenti na bhaṇanti
na\
dīpayanti na voharantīti \'munīdha nanda kusalā vadanti. \'\
\
Visenikatvā anīghā nirāsā caranti ye te munayoti brūmīti: \'senā\'
vuccati mārasenā,\
kāyaduccaritaṃ mārasenā, vacīduccaritaṃ mārasenā, manoduccaritaṃ
mārasenā, rāgo\
mārasenā, doso mārasenā, moho mārasenā, kodho mārasenā, upanāho
mārasenā, makkho\
mārasenā, paḷāso mārasenā, issā mārasenā, macchariyaṃ mārasenā, māyā
mārasenā,\
sāṭheyyaṃ mārasenā, thambho mārasenā, sārambho mārasenā, māno mārasenā,
atimāno\
mārasenā, mado mārasenā, pamādo mārasenā, sabbe kilesā mārasenā, sabbe
duccaritā\
mārasenā, sabbe darathā mārasenā, sabbe pariḷāhā mārasenā, sabbe santāpā
mārasenā,\
(sabbākusalābhisaṅkhārā) mārasenā.\
\
Vuttaṃ hetaṃ bhagavatā:\
\
1. \'\'Kāmā te paṭhamā senā dutiyā arati vuccati\
Tatiyā khuppipāsā te catutthi taṇhā pavuccati.\
\
2. Pañcamī1 thīnamiddhaṃ te chaṭṭhā bhiru pavuccati\
Sattami vicikicchā te makkho thambho te aṭṭhamā2\
\
1. Paṃcamaṃ-va, vi, machasaṃ syā.\
2. Aṭṭhamo-machasaṃ, syā.\
\
\[BJT Page 246\] \[\\x 246/\]\
\
3. Lābho siloko sakkāro micchāladdho ca yo yaso\
Yo cattānaṃ samukkaṃse pare ca avajānati. 1\
\
4. Esā namuci te2 senā kaṇhassābhippahāriṇi\
Na naṃ asūro jināti jetvā ca labhate sukha\'\'nti\[a\]\
\
Yato catubhi ariyamaggebhi sabbā ca mārasenā, sabbe ca paṭisenikarā
kilesā jitā ca parājitā\
ca bhaggā. Vippaluggā3 parammukhā tena vuccanti4 \'visenikatvā\'.
Anīghāti: rāgo nīgho,\
doso nīgho, moho nīgho, kodho nīgho, upanāho nīgho, makkho nīgho, paḷāso
nīgho, issā\
nīgho, macchariyaṃ nīgho, māyā nīgho, sāṭheyyaṃ nīgho, thambho nīgho,
sārambho\
nīgho, māno nīgho, atimāno nīgho, mado nīgho, pamādo nīgho, sabbe kilesā
nīghā, sabbe\
duccaritā nīghā, sabbe darathā nīghā, sabbe pariḷāhā nīghā, sabbe
santāpā nīghā,\
sabbākusalābhisaṃkhārā nīghā, yesaṃ ete nīghā pahīnā samucchinnā
vūpasannā\
paṭippassaddhā abhabbuppattikā ñāṇagginā daḍḍhā, so vuccati \'anīghā\'
nirāsāti: \'āsā\'\
vuccati taṇhā, yo rāgo sārāgo anunayo anurodho nandi nandirāgo cittassa
sārāgo icchā\
mucchā ajjhosānaṃ gedho paḷigedho saṅgo paṅko ejā māyā janikā sañjanikā
sañjaninī\
sibbanī jālinī saritā visattikā suttaṃ visaṭā āyūhanī dutiyā paṇidhi
bhavanetti vanaṃ\
vanatho santhavo sneho apekkho paṭibandhu āsā āsiṃsanā āsiṃsitattaṃ,
rūpāsā saddāsā\
gandhāsā rasāsā phoṭṭhabbāsā lābhāsā dhanāsā puttāsā jīvitāsā, jappā
pajappā abhijappā\
jappanā jappitattaṃ loluppaṃ loluppāyanā loluppāyitattaṃ pucchiñcikatā
sādukamyatā,\
adhammarāgo visamalobho nikanti nikāmanā patthanā pihanā sampatthanā,
kāmataṇhā\
bhavataṇhā vibhavataṇhā rūpataṇhā arūpataṇhā nirodhataṇhā, rūpataṇhā
saddataṇhā\
gandhataṇhā rasataṇhā phoṭṭhabbataṇhā dhammataṇhā, ogho yogo gantho
upādānaṃ\
āvaraṇaṃ nīvaraṇaṃ chadanaṃ bandhanaṃ upakkileso anusayo pariyuṭṭhānaṃ
latā\
vevicchaṃ, dukkhamūlaṃ dukkhanidānaṃ dukkhappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
lobho\
akusalamūlaṃ. \'\'\[B\] yesaṃ esā āsā taṇhā pahīnā samucchinnā vūpasannā
paṭippassaddhā\
abhabbuppattikā ñāṇagginā daḍḍhā te vuccanti \'nirāsā\'. Yeti: arahanto
khīṇāsavā.\
Visenikatvā anīghā nirāsā caranti ye te munayoti brūmīti: ye te viseniṃ
katvā anīghā ca\
nirāsā ca caranti viharanti irīyanti vattenti pālenti yapenti yāpenti,
te loke \'munayo\'ti brūmi,\
ācikkhāmi desemi paññapemi paṭṭhapemi vivarāmi vibhajāmi (uttānīkaromi)
pakāsemīti.\
\'Visenikatvā anīghā nirāsā caranti ye te munayoti brūmi. \'\
\
Tenāha bhagavā:\
\
\'\'Na diṭṭhiyā na sutiyā na ñāṇena\
Munīdha nanda, kusalā vadanti,\
Viseni katvā anīghā nirāsā\
Caranti ye te munayoti brūmī\'\'ti.\
\
1. Avajānāti-machasaṃ\
2. Te, na muci-syā.\
3. Vippaluttā-syā, pana.\
4. Te, vuccanti-syā.\
\[A.\] Sutta nipāta-padhāna sutta.\
\[B.\] Dhammasaṅgaṇi-cittuppāda kaṇḍa-\
\
\[BJT Page 248\] \[\\x 248/\]\
\
7-3\
\
Ye keci\'me samaṇabrāhmaṇā se (iccāyasmā nando)\
Diṭṭhena sutenāpi1 vadanti suddhiṃ\
Sīlabbatenāpi vadanti suddhiṃ\
Anekarūpena vadanti suddhiṃ\
Kaccissū2 te bhagavā tattha yatā carantā3\
Atāru4 jātiñca jarañca mārisa\
Pucchāmi taṃ bhagavā brūhi metaṃ.\
\
. Ye kecime samaṇabrāhmaṇā seti: \'ye kecī\'ti: sabbena sabbaṃ sabbathā
sabbaṃ5 asesaṃ\
nissesaṃ pariyādiyanavacanametaṃ \'ye kecī\'ti. Samaṇāti: ye keci ito
bahiddhā\
pabbajjupagatā paribbājakasamāpannā. Brāhmaṇoti: ye keci bhovādikāti
\'ye keci me\
samaṇabrāhmaṇāse\' \'iccāyasmā nando. \'\
\
Diṭṭhena sutenāpi vadanti suddhinti: diṭṭhenapi suddhiṃ visuddhiṃ
parisuddhiṃ muttiṃ\
vimuttiṃ parimuttiṃ vadanti, kathenti, bhaṇanti dīpayanti voharanti.
Sutenapi suddhiṃ\
visuddhiṃ parisuddhiṃ muttiṃ vimuttiṃ aparimuttiṃ vadanti, kathenti
bhaṇanti dīpayanti\
voharanti. Diṭṭhena sutenapi suddhiṃ visuddhiṃ parisuddhiṃ muttiṃ
vimuttiṃ parimuttiṃ\
vadanti, kathenti bhaṇanti dīpayanti voharantīti \'diṭṭhena sutenāpi
vadanti suddhiṃ\'\
\
Sīlabbatenāpi vadanti suddhinti: sīlenapi suddhiṃ visuddhiṃ parisuddhiṃ
muttiṃ vimuttiṃ\
parimuttiṃ vadanti kathenti bhaṇanti dīpayanti voharanti, vatenapi
suddhiṃ visuddhiṃ\
parisuddhiṃ muttiṃ vimuttiṃ parimuttiṃ vadanti kathenti bhaṇanti
dīpayanti voharanti,\
sīlabbatenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ
vadanti kathenti\
bhaṇanti, dīpayanti voharanti sīlabbatenāpi vadanti suddhiṃ. \'\
\
Anekarūpena vadanti suddhinti: anekavidhavata6 kotuhalamaṅgalena7
suddhiṃ visuddhiṃ\
parisuddhiṃ muttiṃ vimuttiṃ parimuttiṃ vadanti, kathenti bhaṇanti
dīpayanti voharantīti\
\'anekarūpena vadanti suddhiṃ\'\
\
1. Diṭṭhassutenāpi-machasaṃ.\
Diṭṭhasutenāpi-pa, va, vi, syā.\
2. Kaccisu-kaṭhikāvala.\
Kiṃ visu-va, vi.\
3. Yathā vadantā-va, vi, ka.\
4. Atādi-va, vi, ka.\
5. Asesanissesaṃ-sa.\
6. Aneka vivatta-syā.\
Anekavidhā vata-va, vi, ka.\
7. Kutuhala maṅgalena-pana, syā.\
\
\[BJT Page 250\] \[\\x 250/\]\
\
Kaccissu te bhagavā tattha yatā carantāti: \'kaccissū\'ti:
saṃsayapucchā, vimatipucchā,\
dveḷhakapucchā, anekaṃsapucchā, evannu kho na nu kho kinnu kho kathannu
khoti\
\'kaccissu. \'Teti: diṭṭhigatikā, bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'kaccissū te bhagavā. \' Tattha yatā
carantāti: \'tatthā\'ti: sakāya\
diṭṭhiyā sakāya khantiyā sakāya ruciyā sakāya laddhiyā. Yatāti: yatā
paṭiyatā1 guttā gopitā\
saṃvutā. Carantāti: carantā viharantā2 irīyantā vattentā pālentā yapento
yāpentāti \'kaccissu\
te bhagavā tattha yatā carantā\'.\
\
Atāru3 jātiñca jarañca mārisāti: jātijarāmaraṇaṃ atariṃsu, uttariṃsu
patariṃsu\
samatikkamiṃsu vītivattiṃsu. Mārisāti: piyavacanaṃ garuvacanaṃ\
sagāravasappatissādhivacanametaṃ \'mārisā\'ti \'atāru jātiñca jarañca
mārisa. \'\
\
Pucchāmi taṃ bhagavā brūhi metanti:\
\'Pucchāmi ta\'nti: pucchāmi taṃ, yācāmi taṃ, ajjhesāmi taṃ, pasādemi
taṃ, kathayassu me\'ti\
\'pucchāmi taṃ. \' Bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ \'bhagavā\'ti. Brūhi metanti brūhi ācikkhāhi desehi
paññapehi paṭṭhapehi\
vivarāhi vibhajāhi uttānīkarohi pakāsehīti. \'Pucchāmi taṃ bhagavā brūhi
metaṃ\'.\
\
Tenāha so brāhmaṇo:\
\
\'\'Ye keci me samaṇabrāhmaṇo se (iccāyasmā nando)\
Diṭṭhena sutenāpi vadanti suddhiṃ,\
Sīlabbatenāpi vadanti suddhiṃ,\
Anekarūpena vadanti suddhiṃ,\
Kaccissu te bhagavā tattha yatā carantā\
Atāru jātiñca jarañca mārisa,\
Pucchāmi taṃ bhagavā brūhi meta\'\'nti.\
\
7-4\
\
Ye kecime samaṇabrāhmaṇāse (nandāti bhagavā)\
Diṭṭhena sutenāpi vadanti suddhiṃ\
Sīlabbatenāpi vadanti suddhiṃ\
Anekarūpena vadanti suddhiṃ,\
Kiñcāpi te tattha yatā caranti\
Nātariṃsu jātijaranti brūmi.\
\
Ye kecime samaṇabrāhmaṇāseti: \'ye kecī\'ti: sabbena sabbaṃ sabbathā
sabbaṃ asesaṃ\
nissesaṃ pariyādiyanavacanametaṃ ye kecīti samaṇāti: ye keci ito
bahiddhā pabbajjūpagatā\
paribbājakasamāpannā. Brāhmaṇāti: ye keci bhovādikāti \'ye kecime
samaṇabrāhmaṇāse\'\
nandāti bhagavāti.\
\
1. Sattā paṭiyattā-machasaṃ\
2. Cīcaranatā-pana.\
3. Atāruṃ-pana\
4. Diṭṭhasutenāpi-va, vi, ka, syā.\
Diṭṭhassutenāpi-machasaṃ\
\
\[BJT Page 252\] \[\\x 252/\]\
\
Diṭṭhena sutenāpi vadanti suddhinti: diṭṭhenapi suddhiṃ visuddhiṃ
parisuddhiṃ muttiṃ\
vimuttiṃ parimuttiṃ vadanti, kathenti, bhaṇanti dīpayanti voharanti.
Sutenapi suddhiṃ\
visuddhiṃ parisuddhiṃ muttiṃ vimuttiṃ aparimuttiṃ vadanti, kathenti
bhaṇanti dīpayanti\
voharanti. Diṭṭhena sutenapi suddhiṃ visuddhiṃ parisuddhiṃ muttiṃ
vimuttiṃ parimuttiṃ\
vadanti, kathenti bhaṇanti dīpayanti voharantīti \'diṭṭhena sutenāpi
vadanti suddhiṃ\'\
\
Sīlabbatenāpi vadanti suddhinti: sīlenapi suddhiṃ visuddhiṃ parisuddhiṃ
muttiṃ vimuttiṃ\
parimuttiṃ vadanti kathenti bhaṇanti dīpayanti voharanti, vatenapi
suddhiṃ visuddhiṃ\
parisuddhiṃ muttiṃ vimuttiṃ parimuttiṃ vadanti kathenti bhaṇanti
dīpayanti voharanti,\
sīlabbatenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ
vadanti kathenti\
bhaṇanti, dīpayanti voharanti sīlabbatenāpi vadanti suddhiṃ. \'\
\
Anekarūpena vadanti suddhinti: anekavidhavata6-kotuhalamaṅgalena7
suddhiṃ visuddhiṃ\
parisuddhiṃ muttiṃ vimuttiṃ parimuttiṃ vadanti, kathenti bhaṇanti
dīpayanti voharantīti\
\'anekarūpena vadanti suddhiṃ\'\
\
Kiñcāpi te tattha yatā carantīti: \'kiñcāpī\'ti: padasandhi padasaṃsaggo
padapāripūri\
akkharasamavāyo byañjanasiliṭṭhatā padānupubbatāpetaṃ \'kiñcāpī\'ti.
Teti diṭṭhigatikā.\
Tatthāti: sakāya diṭṭhiyā sakāya khantiyā sakāya ruciyā sakāya laddhiyā.
Yatāti yatā\
paṭiyatā2 guttā gopitā rakkhitā saṃvutā. Carantīti: caranti viharanti3
irīyanti vattenti pālenti\
yapenti yāpentīti kiñcāpi te tattha yatā caranti. \'\
\
Nātariṃsu jātijaranti brūmīti: jātijarāmaraṇaṃ na tariṃsu, na uttariṃsu
na patariṃsu, na\
samatikkamiṃsu, na vītivattiṃsu jātijarāmaraṇā anikkhantā anissaṭā, 4
anatikkantā\
asamatikkantā avītivattā anto jātijarāmaraṇe parivattenti, anto
saṃsārapathe parivattenti,\
jātiyā anugatā, jarāya anusaṭā, byādhinā abhibhūtā maraṇena abbhāhatā,
atāṇā alenā\
asaraṇā asaraṇībhūtāti. \'Brūmi\' ācikkhāmi desemi paññapemi paṭṭhapemi
vivarāmi\
vibhajāmi uttānīkaromi pakāsemīti \'nātariṃsu jātijaranti brūmi. \'\
\
Tenāha bhagavā:\
\
\'\'Ye keci me samaṇabrāhmaṇā se (nandāti bhagavā)\
Diṭṭhena sutenāpi vadanti suddhiṃ\
Sīlabbatenāpi vadanti suddhiṃ\
Anekarūpena vadanti suddhiṃ\
Kiñcāpi te tattha yatā caranti\
Nātariṃsu jātijaranti brūmī\'\'ti.\
\
1. Anekavidha kotūhala maṃgalena - machasaṃ\
Anekavidha vatta kotūhala maṃgalena - syā\
2. Yattā paṭiyatta. -Va, vi, ka, machasaṃ.\
3. Vicaranti. Pana.\
4. Anissatā syā.\
\
\[BJT Page 254\] \[\\x 254/\]\
\
7-5, 6\
\
Ye keci me samaṇabrāhmaṇā se (iccāyasmā nando)\
Diṭṭhena sutenāpi1 vadanti suddhiṃ\
Sīlabbatenāpi vadanti suddhiṃ\
Anekarūpena vadanti suddhiṃ\
\
Te ce munī brūsi anoghatiṇṇe\
Atha ko carahi devamanussaloke,\
Atāri jātiñca jarañca mārisa\
Pucchāmi taṃ bhagavā brūhi metaṃ.\
Ye keci samaṇabrāhmaṇā seti: \'ye kecī\'ti: sabbena sabbaṃ sabbathā
sabbaṃ asesaṃ nissesaṃ\
pariyādiyanavacanametaṃ \'ye kecī\'ti. Samaṇāti: ye keci ito bahiddhā
pabbajjūpagatā\
paribbājakasamāpannā. Brāhmaṇāti: ye keci bho vādikāti \'ye kecime
samaṇabrāhmaṇāse. \'\
Iccāyasmā nandoti\-\-\-\-\-\-\-\--\
\
Diṭṭhena sutenāpi vadanti suddhinti: diṭṭhenapi suddhiṃ visuddhiṃ
parisuddhiṃ muttiṃ\
vimuttiṃ parimuttiṃ vadanti, kathenti, bhaṇanti dīpayanti voharanti.
Sutenapi suddhiṃ\
visuddhiṃ parisuddhiṃ muttiṃ vimuttiṃ aparimuttiṃ vadanti, kathenti
bhaṇanti dīpayanti\
voharanti. Diṭṭhena sutenapi suddhiṃ visuddhiṃ parisuddhiṃ muttiṃ
vimuttiṃ parimuttiṃ\
vadanti, kathenti bhaṇanti dīpayanti voharantīti \'diṭṭhena sutenāpi
vadanti suddhiṃ\'\
\
Sīlabbatenāpi vadanti suddhinti: sīlenapi suddhiṃ visuddhiṃ parisuddhiṃ
muttiṃ vimuttiṃ\
parimuttiṃ vadanti kathenti bhaṇanti dīpayanti voharanti, vatenapi
suddhiṃ visuddhiṃ\
parisuddhiṃ muttiṃ vimuttiṃ parimuttiṃ vadanti kathenti bhaṇanti
dīpayanti voharanti,\
sīlabbatenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ
vadanti kathenti\
bhaṇanti, dīpayanti voharanti sīlabbatenāpi vadanti suddhiṃ. \'\
\
Anekarūpena vadanti suddhinti: anekavidhavatakotūhalamaṅgalena suddhiṃ
visuddhiṃ\
parisuddhiṃ muttiṃ vimuttiṃ parimuttiṃ vadanti, kathenti bhaṇanti
dīpayanti voharantīti\
\'anekarūpena vadanti suddhiṃ\'\
\
Te ce munī brūsi anoghatiṇṇeti: \'te ce\'ti: diṭṭhigatike.\
Munīti \'monaṃ\' vuccati ñāṇaṃ, yā paññā pajānanā vicayo pavicayo
dhammavicayo\
sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ
vebhavyā cintā\
upaparikkhā bhūri medhā pariṇāyikā vipassanā sampajaññaṃ patodo paññā
paññindriyaṃ\
paññābalaṃ paññāsatthaṃ paññāpāsādo paññāāloko paññāobhāso paññāpajjoto
paññāpāsādo\
paññāāloko paññāobhāso paññāpajjoto paññāratanaṃ amoho dhammavicayo
sammādiṭṭhi,\
tena ñāṇena samannāgato muni monappattoti.\
\
Tīṇi moneyyāni: kāyamoneyyaṃ vacīmoneyyaṃ manomoneyyaṃ. Katamaṃ
kāyamoneyyaṃ?\
Tividhānaṃ kāyaduccaritānaṃ pahānaṃ kāyamoneyyaṃ. Tividhaṃ
kāyasucaritaṃ\
kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,\
pariññāsahagato maggo kāyamoneyyaṃ, kāye chandarāgassa pahānaṃ
kāyamoneyyaṃ,\
kāyasaṃkhārānirodho catutthajjhānasamāpatti kāyamoneyyaṃ. Idaṃ
kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahānaṃ
vacīmoneyyaṃ,\
vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā\
vacīmoneyyaṃ, pariññāsahagato maggo vacīmoneyyaṃ, vācāya chandarāgassa
pahānaṃ\
vacīmoneyyaṃ. Vacīsaṃkhāranirodho dutiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ,\
tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ,
cittapariññā\
manomoneyyaṃ, pariññāsahagato maggo manomoneyyaṃ, citte chandarāgassa
pahānaṃ\
manomoneyyaṃ, cittasaṃkhāranirodho saññāvedayitanirodhasamāpatti
manomoneyyaṃ. Idaṃ\
manomoneyyaṃ.\
\
1. \'\'Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ.\
\
2. Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu ninhātapāpaka\'\'nti.\
\
Imehi tīhi moneyyehi dhammehi samannāgato cha munino: agāramunino
anagāramunino\
sekhamunino asekhamunino paccekamunino munimuninoti. Katame agāramunino?
Ye te\
agārikā diṭṭhapadā viññātasāsanā, ime agāramunino. Katame anagāramunino?
Ye te\
pabbajitā diṭṭhapadā viññātasāsanā, ime anagāramunino. Satta sekhā
sekhamunino.\
Arahanto asekhamunino. Paccekabuddhā paccekamunino. Munimunino vuccanti
tathāgatā\
arahanto sammāsambuddhā.\
\
3. \'\'Na monena muni hoti mūḷharūpo aviddasu,\
Yo ca tulaṃva paggayha varamādāya paṇḍito.\
\
4. Pāpāni parivajjeti sa munī tena so munī,\
Yo munāti ubho loke munī tena pavuccatī. \'\'\
\
5. \'\'Asatañca satañca ñatvā dhammaṃ\
Ajjhattaṃ bahiddhā ca sabbaloke,\
Devamanussehi pūjito yo\
Saṅgajālamaticca so muni. \'\
\
1. Diṭṭhassutenāpi - machasaṃ.\
\
\[BJT Page 256\] \[\\x 256/\]\
\
Brūsi anoghatiṇṇeti: kāmoghaṃ diṭṭhoghaṃ avijjoghaṃ atiṇṇe anatikkante
asamatikkante\
avītivatte anto jātijarāmaraṇe parivattente antosaṃsārapathe
parivattente, jātiyā anugate\
jarāya anusaṭe byādhinā abhibhūte maraṇena abbhāhate atāṇe alene asaraṇe
asaraṇībhūte.\
Brūsīti: brūsī ācikkhasi desesi paññapesi paṭṭhapesi vivarasi vibhajasi
uttānīkarosi\
pakāsesīti \'te ce munī brūsi anoghatiṇṇe. \'\
\
Atha ko carahi devamanussaloke atāri jātiñca jarañca mārisāti: atha ko
eso sadevake loke\
samārake sabrahmake sassamaṇabrāhmaṇiyā pajāya sadevamanussāya
jātijarāmaraṇaṃ atari\
uttari patari samatikkami vītivattayi. Mārisāti: piyavacanaṃ
garuvacanaṃ\
sagāravasappatissādhivacanametaṃ \'mārisā\'ti \'atha ko carahi deva
manussaloke atāri jātiñca\
jarañca mārisa\'.\
\
Pucchāmi taṃ bhagavā brūhi metanti: \'pucchāmi ta\'nti: pucchāmi taṃ,
yācāmi taṃ, ajjhesāmi\
taṃ, pasādemi taṃ. Bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ \'bhagavā\'ti. Brūhi metanti: brūhi ācikkhāhi desehi
paññapehi paṭṭhapehi\
vivarāhi vibhajāhi uttānīkarohi pakāsehīti. Pucchāmi taṃ bhagavā brūhi
metaṃ. \'\
\
Tenāha so brāhmaṇo:\
\
\'\'Ye keci me samaṇabrāhmaṇāse (iccāyasmā nando)\
Diṭṭhena sutenāpi vadanti suddhiṃ\
Sīlabbatenāpi vadanti suddhiṃ\
Anekarūpena vadanti suddhiṃ\
Te ce munī brūsi anoghatiṇṇe\
Atha ko carahi devamanussaloke,\
Atāri jātiñca jarañca mārisa\
Pucchāmi taṃ bhagavā brūhi metanti\'\'.\
\
\[BJT Page 258\] \[\\x 258/\]\
\
7-7\
\
Nāhaṃ sabbe samaṇabrāhmaṇāse (nandāti bhagavā)\
Jātijarāya nivutāti brūmi,\
Ye sīdha siṭṭhaṃ va sutaṃ mutaṃ cā\
Sīlabbataṃ vāpi pahāya sabbaṃ\
Anekarūpampi pahāya sabbaṃ\
Taṇhaṃ pariññāya anāsavā se\
Te ve narā1 oghatiṇṇāti brūmi.\
\
Nāhaṃ sabbe samaṇabrāhmaṇāse nandāti bhagavā jātijarāya nivutāti
brūmīti: nāhaṃ nanda,\
sabbe samaṇabrāhmaṇā jātijarāya āvutā nivutā ovutā2 pihitā paṭicchannā
paṭikujjitāti\
vadāmi, atthi te samaṇabrāhmaṇā yesaṃ jātica jarāmaraṇañca pahīnā
ucchinnamūlā\
tālāvatthukatā anabhāvakatā3 āyatiṃ anuppādadhammāti brūmi. Ācikkhāmi
desemi\
paññapemi paṭṭhapemi vivarāmi vibhajāmi uttānīkaromi pakāsemīti. \'Nāhaṃ
sabbe\
samaṇabrāhmaṇāse nandāti bhagavā jātijarāya nivutāti brūmi\'.\
\
Ye sīdha diṭṭhaṃva sutaṃ mutaṃ vā sīlabbataṃ vāpi pahāya sabbanti: ye
sabbā\
diṭṭhasuddhiyo pahāya jahitvā pajahitvā vinodetvā byantīkaritvā
anabhāvaṃ gametvā, ye\
sabbā sutasuddhiyo4 pahāya jahitvā pajahitvā vinodetvā byantīkaritvā
anabhāvaṃ gametvā,\
ye sabbā mutasuddhiyo5 pahāya jahitvā pajahitvā vinodetvā byantīkaritvā
anabhāvaṃ\
gametvā, ye sabbā diṭṭhamutasuddhiyo pahāya jahitvā pajahitvā vinodetvā
byantīkaritvā\
anabhāvaṃ gametvā, ye sabbā sīlasuddhiyo pahāya jahitvā pajahitvā
vinodetvā\
byantīkaritvā anabhāvaṃ gametvā, ye sabbā vatasuddhiyo pahāya jahitvā
pajahitvā\
vinodetvā byantīkaritvā anabhāvaṃ gametvā, ye sabbā sīlabbatasuddhiyo
pahāya jahitvā\
pajahitvā vinodetvā byantīkaritvā anabhāvaṃ gametvāti \'ye sīdha diṭṭhaṃ
va sutaṃ mutaṃ\
vā sīlabbataṃ vāpi pahāya sabbaṃ. \'\
\
Anekarūpampi pahāya sabbanti: anekavidhavatakotūhalamaṅgalena suddhiṃ
visuddhiṃ\
parisuddhiṃ muttiṃ vimuttiṃ parimuttiṃ pahāya jahitvā pajahitvā
vinodetvā byantīkaritvā\
anabhāvaṃ gametvāti \'anekarūpampi pahāya sabbaṃ\'.\
\
. 8Taṇhaṃ pariññāya anāsavā se te ve narā oghatiṇṇāti brūmīti: taṇhāti:
rūpataṇhā,\
saddataṇhā, gandhataṇhā, rasataṇhā, phoṭṭhabbataṇhā, dhammataṇhā.
Taṇhaṃ\
pariññāyāti: taṇhaṃ tīhi pariññāhi parijānitvā ñātapariññāya
tīraṇapariññāya\
pahānapariññāya.\
1. Te ce nanda-pana.\
2. Ophuṭā-syā.\
3. Anabhāvaṃ gatā-va, vi, ka.\
Anabhāvaṃ katā-machasaṃ.\
4. Suta suddhiyo-va, vi. Ka.\
5. Muta diṭṭhiyo paśāya-va, vī, ka.\
\
\[BJT Page 260\] \[\\x 260/\]\
\
Katamā \'ñātapariññā: taṇhaṃ jānāti1 \'ayaṃ rūpataṇhā ayaṃ saddataṇhā
ayaṃ gandhataṇhā\
ayaṃ rasataṇhā ayaṃ phoṭṭhabbataṇhā ayaṃ dhammataṇhā\'ti. Jānāti1
passati, ayaṃ\
ñātapariññā.\
\
Katamā \'tīraṇapariññā\': evaṃ ñātaṃ katvā taṇhaṃ tīreti: aniccato
dukkhato rogato gaṇḍato\
sallato aghato ābādhato parato palokato ītito upaddavato bhayato
upassaggato calato\
pabhaṅguto addhuvato atāṇato alenato asaraṇato asaraṇībhūtato rittato
tucchato suññato\
anattato ādīnavato vipariṇāmadhammato asārakato aghamūlato vadhakato
vibhavato\
sāsavato saṅkhatato mārāmisato jātidhammato jarādhammato vyādhidhammato\
maraṇadhammato sokaparidevadukkhadomanassupāyāsadhammato
saṅkilesadhammato\
samudayato atthaṅgamato assādato ādīnavato nissaraṇato tīreti, ayaṃ
tīraṇapariññā.\
\
Katamā \'pahānapariññā\': evaṃ tīrayitvā taṇhaṃ pajahati vinodeti
byantīkaroti anabhāvaṃ\
gameti. Vuttaṃ hetaṃ bhagavatā: \'\'yo bhikkhave, taṇhāya chandarāgo taṃ
pajahatha, evaṃ sā\
taṇhā pahīnā bhavissati ucchinnamūlā tālāvatthukatā anabhāvakatā2
āyatiṃ\
anuppādadhammā\'\'ti. \[A\] ayaṃ pahānapariññā.\
\
Taṇhaṃ pariññāyāti: taṇhaṃ imāhi tīhi pariññāhi parijānitvā anāsavā
seti: cattāro āsavā:\
kāmāsavo bhavāsavo diṭṭhāsavo avijjāsavo. Yesaṃ ime āsavā pahīnā
ucchinnamūlā\
tālāvatthukatā anabhāvakatā āyatiṃ anuppādadhammā. Te vuccanti anāsavā
arahanto\
khīṇāsavā.\
\
Taṇhaṃ pariññāya anāsavā se te ve narā oghatiṇṇāti brūmītiṃ ye taṇhaṃ
pariññāya\
anāsavā te kāmoghaṃ tiṇṇā, bhavoghaṃ tiṇṇā, diṭṭhoghaṃ tiṇṇā, avijjoghaṃ
tiṇṇā,\
sabbasaṃsārapathaṃ tiṇṇā uttiṇṇā nittiṇṇā3 atikkantā samatikkantā
vītivattāti brūmi\
ācikkhāmi desemi paññapemi paṭṭhapemi vivarāmi vibhajāmi uttānīkaromi
pakāsemīti\
\'taṇhaṃ pariññāya anāsavā se te ve narā oghatiṇṇāti brūmī\'\'ti.\
. 8\
Tenāha bhagavā:\
\
\'\'Nāhaṃ sabbe samaṇabrāhmaṇāse (nandāti bhagavā)\
Jātijarāya nivutāti brūmi,\
Ye sīdha diṭṭhaṃ va sutaṃ mutaṃ vā4\
Sīlabbataṃ vāpi pahāya sabbaṃ\
Anekarūpampi pahāya sabbaṃ\
Taṇhaṃ pariññāya anāsavā se\
Te ve narā oghatiṇṇāti brūmī\'\'ti.\
\
1. Pajānāti-pana, syā.\
2. Anabhāvaṃ gatā-va, vi, ka, syā.\
3. Otiṇṇa nittiṇṇā-pana\
4. Yesīdha diṭṭhaṃ sutaṃ mutaṃca-va, vi, kama\
\[A.\] Khandha saṃyutta-bhāravagga.\
\
\[BJT Page 262\] \[\\x 262/\]\
\
7-8\
\
Etābhinandāmi vaco mahesino (iccāyasmā nando)\
Sukittitaṃ gotama nūpadhīkaṃ\
Yesīdha diṭṭhaṃ va sutaṃ mutaṃ vā\
Sīlabbataṃ vāpi pahāya sabbaṃ\
Anekarūpampi pahāya sabbaṃ,\
Taṇhaṃ pariññāya anāsavā se\
Ahampi te oghatiṇṇā\'ti brūmī.\
\
\
\[BJT Page 262\] \[\\x 262/\]\
\
Etābhinandāmi vaco mahesinoti: \'eta\'nti: tuyhaṃ vacanaṃ byappathaṃ
desanaṃ anusiṭṭhiṃ1\
nandāmi abhinandāmi modāmi anumodāmi icchāmi sādiyāmi patthayāmi
pihayāmi\
abhijappāmi. Mahesinoti mahesī2 bhagavā: mahantaṃ sīlakkhandhaṃ esi
gavesi pariyesīti\
mahesi mahantaṃ samādhikkhandhaṃ mahantaṃ paññākkhandhaṃ - mahantaṃ\
vimuttikkhandhaṃ - mahantaṃ vimuttiñāṇadassanakkhandhaṃ esi gavesi
pariyesīti \'mahesi\'\
Mahato tamokāyassa padālanaṃ esi gavesi pariyesīti \'mahesi\' mahato
vipallāsassa\
pabhedanaṃ esi gavesi pariyesīti \'mahesi\' mahato taṇhāsallassa
abbūhanaṃ esi gavesi\
pariyesīti \'mahesi\' mahato diṭṭhisaṅghāṭassa viniveṭhanaṃ esi gavesi
pariyesīti \'mahesi\'.\
Mahato mānadhajassa pātanaṃ esi gavesi pariyesīti \'mahesi\'. Mahato
abhisaṃkhārassa\
vūpasamaṃ esi gavesi pariyesīti \'mahesi\'. Mahato oghassa nittharaṇaṃ
esi gavesi pariyesīti\
\'mahesi\'. Mahato bhārassa nikkhepanaṃ. Esi gavesi pariyesīti
\'mahesi\'. Mahato\
saṃsāravaṭṭassa ucchedaṃ esi gavesi pariyesīti \'mahesi\'. Mahato
santāpassa nibbāpanaṃ esi\
gavesi pariyesīti \'mahesi\'. Mahato pariḷāhassa paṭippassaddhiṃ esi
gavesi pariyesīti\
\'mahesi\'. Mahato dhammadhajassa ussāpanaṃ esi gavesi pariyesīti
\'mahesi\'. Mahante\
satipaṭṭhāne mahante sammappadhāne mahante iddhipāde - mahantāni
indriyāni\
mahantāni balāni - mahante bojjhaṅge - mahantaṃ ariyaṃ aṭṭhaṅgikaṃ
maggaṃ - mahantaṃ\
paramatthaṃ amataṃ nibbānaṃ esi gavesi pariyesīti \'mahesi\'.
Mahesakkhehi vā sattehi esito\
gavesito pariyesito kahaṃ buddho kahaṃ bhagavā, kahaṃ devadevo, kahaṃ
narāsabhoti\
mahesīti \'etābhinandāmi vaco mahesino\'.\
\
Sukittitaṃ gotama nūpadhīkanti: \'sukittita\'nti: svācīkkhitaṃ3
sudesitaṃ (supaññapitaṃ)\
supaṭṭhapitaṃ suvivaṭaṃ4 suvibhattaṃ suuttānīkataṃ supakāsitaṃ gotama
nūpadhīkanti:\
\'upadhi\' vuccanti kilesā ca khandhā ca abhisaṅkhārā ca upadhipahānaṃ
upadhivūpasamaṃ\
upadhipaṭinissaggaṃ5 upadhipaṭippassaddhiṃ6 amataṃ nibbānanti
\'sukittitaṃ gotama\
nūpadhīkaṃ. \'\
Ye sīdha diṭṭhaṃ va sutaṃ mutaṃ vā sīlabbataṃ vāpi pahāya sabbanti: ye
sabbā\
diṭṭhasuddhiyo pahāya jahitvā pajahitvā vinodetvā byantīkaritvā
anabhāvaṃ gametvā, ye\
sabbā sutasuddhiyo pahāya jahitvā pajahitvā vinodetvā byantīkaritvā
anabhāvaṃ gametvā,\
ye sabbā mutasuddhiyo pahāya jahitvā pajahitvā vinodetvā byantīkaritvā
anabhāvaṃ\
gametvā, ye sabbā diṭṭhamutasuddhiyo pahāya jahitvā pajahitvā vinodetvā
byantīkaritvā\
anabhāvaṃ gametvā, ye sabbā sīlasuddhiyo pahāya jahitvā pajahitvā
vinodetvā\
byantīkaritvā anabhāvaṃ gametvā, ye sabbā vatasuddhiyo pahāya jahitvā
pajahitvā\
vinodetvā byantīkaritvā anabhāvaṃ gametvā, ye sabbā sīlabbatasuddhiyo
pahāya jahitvā\
pajahitvā vinodetvā byantīkaritvā anabhāvaṃ gametvāti \'ye sīdha diṭṭhaṃ
va sutaṃ mutaṃ\
vā sīlabbataṃ vāpi pahāya sabbaṃ. \'\
\
Anekarūpampi pahāya sabbanti: anekavidhavatakotūhalamaṅgalena suddhiṃ
visuddhiṃ\
parisuddhiṃ muttiṃ vimuttiṃ parimuttiṃ pahāya jahitvā pajahitvā
vinodetvā byantīkaritvā\
anabhāvaṃ gametvāti \'anekarūpampi pahāya sabbaṃ. \'\
\
1. Anusandhiṃ-va, vi, ka\
2. Kiṃ mahesi-machasaṃ.\
3. Su ācikkhitaṃ-machasaṃ, syā.\
4. Su vivaritaṃ-pana.\
5. Upadhi nissaggaṃ-va, vi, ka, machasaṃ\
Upadhipaṭinissaggo-syā.\
6. Paṭippassaddhaṃ-va, vi, ka, machasaṃ.\
\
\[BJT Page 264\] \[\\x 264/\]\
\
Taṇhaṃ pariññāya anāsavā se te ve narā oghatiṇṇāti brūmīti: taṇhāti:
rūpataṇhā,\
saddataṇhā, gandhataṇhā, rasataṇhā, phoṭṭhabbataṇhā, dhammataṇhā.
Taṇhaṃ\
pariññāyāti: taṇhaṃ tīhi pariññāhi parijānitvā ñātapariññāya
tīraṇapariññāya\
pahānapariññāya.\
\
Katamā \'ñātapariññā: taṇhaṃ jānāti1 \'ayaṃ rūpataṇhā ayaṃ saddataṇhā
ayaṃ gandhataṇhā\
ayaṃ rasataṇhā ayaṃ phoṭṭhabbataṇhā ayaṃ dhammataṇhā\'ti. Jānāti1
passati, ayaṃ\
ñātapariññā.\
\
Katamā \'tīraṇapariññā\': evaṃ ñātaṃ katvā taṇhaṃ tīreti: aniccato
dukkhato rogato gaṇḍato\
sallato aghato ābādhato parato palokato ītito upaddavato bhayato
upassaggato calato\
pabhaṅguto addhuvato atāṇato alenato asaraṇato asaraṇībhūtato rittato
tucchato suññato\
anattato ādīnavato vipariṇāmadhammato asārakato aghamūlato2 vadhakato
vibhavato\
sāsavato saṅkhatato mārāmisato jātidhammato jarādhammato vyādhidhammato\
maraṇadhammato sokaparidevadukkhadomanassupāyāsadhammato
saṅkilesadhammato\
samudayato atthaṅgamato assādato3 ādīnavato nissaraṇato tīreti, ayaṃ
tīraṇapariññā.\
\
Katamā \'pahānapariññā\': evaṃ tīrayitvā taṇhaṃ pajahati vinodeti
byantīkaroti anabhāvaṃ\
gameti, ayaṃ pahānapariññā, taṇhaṃ pariññāyāti: taṇhaṃ imābhi tībhi
pariññābhi\
parijānitvā. Anāsavāti: cattāro āsavā: kāmāsavo bhavāsavo diṭṭhāsavo
avijjāsavo. Yesaṃ ime\
āsavā pahīnā ucchinnamūlā tālāvatthukatā anabhāvakatā4 āyatiṃ
anuppādadhammā. Te\
vuccanti anāsavā arahanto khīṇāsavā.\
\
Taṇhaṃ pariññāya anāsavā se te ve narā oghatiṇṇāti brūmītiṃ ye taṇhaṃ
pariññāya\
anāsavā te kāmoghaṃ tiṇṇā, bhavoghaṃ tiṇṇā, diṭṭhoghaṃ tiṇṇā, avijjoghaṃ
tiṇṇā,\
sabbasaṃsārapathaṃ tiṇṇā uttiṇṇā nittiṇṇā atikkantā samatikkantā
vītivattāti brūmi\
vadāmīti \'taṇhaṃ pariññāya anāsavā se te ve narā oghatiṇṇāti brūmī.\
\
Tenāha so brāhmaṇo.\
\
\'\'Etābhinandāmi vaco mahesino\
Sukittitaṃ gotama nūpadhikaṃ,\
Yesīdha diṭṭhaṃ va sutaṃ mutaṃ vā\
Sīlabbataṃ vāpi pahāya sabbaṃ\
Anekarūpampi pahāya sabbaṃ\
Taṇhaṃ pariññāya anāsavā se\
Ahampi te oghatiṇṇāti brūmī\'\'ti.\
\
Nanda suttaniddeso sattamo\
\
1. Pajānāti-syā.\
2. Asārato aghamūlato-va, vi, ka-.\
3. Asārato-va, vi, ka.\
4. Anabhāvaṃ gatā-va, vi, ka.\
\
\[BJT Page 266\] \[\\x 266/\]\
8. Hemaka suttaniddeso\
\
8-1\
\
Yeme pubbe viyākaṃsu-(iccāyasmā hemako)\
Huraṃ gotamasāsanā\
Iccāsī iti bhavissati\
Sabbaṃ taṃ itihītihaṃ,\
Sabbaṃ taṃ takkavaḍḍhanaṃ\
Nāhaṃ tattha abhiramiṃ.\
\
Yeme pubbe viyākaṃsūti: \'ye\'ti: yo ca bāvari brāhmaṇo, ye caññe tassa
ācariyā, te sakaṃ\
diṭṭhiṃ sakaṃ khantiṃ sakaṃ ruciṃ sakaṃ laddhiṃ ajjhāsayaṃ sakaṃ
adhippāyaṃ vyākaṃsu\
ācikkhiṃsu, pakāsesunti \'ye me pubbe viyākaṃsu: iccāyasmā hemakoti:
\-\-\-\-\-\-\-\-\-\-\-\-\-\-\-\-\-\--.\
Huraṃ gotamasāsanāti: huraṃ gotamasāsanā, paraṃ gotamasāsanā, pure
gotamasāsanā,\
paṭhamataraṃ gotamasāsanā buddhasāsanā jinasāsanā tathāgatasāsanā,
devadevasāsanā, 2\
arahantasāsanāti \'huraṃ gotama sāsanā\'.\
\
Iccāsi iti bhavissatīti: evaṃ kira āsi, evaṃ kira bhavissatīti \'icca si
iti bhavissati\'.\
\
Sabbaṃ taṃ itihītihanti: sabbaṃ taṃ itihītihaṃ, itikirāya, paramparāya
piṭakasampadāya\
takkahetu nayahetu ākāraparivitakkena diṭṭhinijjhānakkhantiyā na sāmaṃ
sayamabhiññātaṃ\
na attapaccakkhadhammaṃ kathayiṃsūti \'sabbaṃ taṃ itihītihaṃ. \'\
\
Sabbaṃ taṃ takkavaḍḍhananti: sabbaṃ taṃ takkavaḍḍhanaṃ vitakkavaḍḍhanaṃ\
saṅkappavaḍḍhanaṃ kāmavitakkavaḍḍhanaṃ vyāpādavitakkavaḍḍhanaṃ\
vihiṃsāvitakkavaḍḍhanaṃ ñātivitakkavaḍḍhanaṃ janapadavitakkavaḍḍhanaṃ\
amarāvitakkavaḍḍhanaṃ parānuddayatāpaṭisaṃyuttavitakkavaḍḍhanaṃ3\
lābhasakkārasilokapaṭisaṃyuttavitakkavaḍḍhanaṃ\
anavaññattipaṭisaṃyuttavitakkavaḍḍhananti sabbaṃ taṃ takkavaḍḍhanaṃ\'\
\
1. Uttānī makaṃsu-pa.\
2. Deva devasāsanā yanna pa-va-vi-ka-\
Vena potvala nèta.\
3. Parānudaya- -machasaṃ\
Parānuddaya- -pana\
\
\[BJT Page 268\] \[\\x 268/\]\
\
Nāhaṃ tattha abhiraminti nāhaṃ tattha abhiramiṃ na vindiṃ1 nādhigacchiṃ
na paṭilabhinti2\
\'nāhaṃ tattha abhiramiṃ. \'\
\
Tenāha so brāhmaṇo:\
\
\'\'Ye me pubbe viyākaṃsu (iccāyasmā hemako)\
Huraṃ gotama sāsanā,\
Iccāsi iti bhavissati\
Sabbaṃ taṃ itihītihaṃ,\
Sabbaṃ taṃ takkavaḍḍhanaṃ\
Nāhaṃ tattha abhirami\'\'nti.\
\
8-2\
\
Tvaṃ ca me dhammamakkhāhi\
Taṇhānigghātanaṃ3 muni,\
Yaṃ viditvā sato caraṃ\
Tare loke visattikaṃ.\
\
Tvaṃ ca me dhammamakkhāhīti \'tva\'nti bhagavantaṃ bhaṇati.
Dhammamakkhāhīti\
\'dhamma\'nti ādikalyāṇaṃ majjhekalyāṇaṃ pariyosānakalyāṇaṃ sātthaṃ
savyañjanaṃ\
kevalaparipuṇṇaṃ parisuddhaṃ brahmacariyaṃ, cattāro satipaṭṭhāne
cattāro\
sammappadhāne cattāro iddhipāde pañcindriyāni pañcabalāni sattabojjhaṅge
ariyaṃ\
aṭṭhaṅgikaṃ maggaṃ nibbānañca nibbānagāminiñca paṭipadaṃ akkhāhi
ācikkhāhi, desehi\
paññapehi paṭṭhapehi vivarāhi vibhajāhi uttānīkarohi pakāsehīti \'tvaṃ
ca me\
dhammamakkhāhi\'\
\
Taṇhā nigghātanaṃ munīti taṇhā\'ti rūpataṇhā, saddataṇhā, gandhataṇhā,
rasataṇhā,\
phoṭṭhabbataṇhā, dhammataṇhā, taṇhānigghātanaṃ taṇhāpahānaṃ4.
Taṇhāvūpasamaṃ\
taṇhāpaṭinissaggaṃ taṇhā paṭippassaddhaṃ amataṃ nibbānaṃ. Munīti
\'monaṃ\' vuccati\
Ñāṇaṃ, yā paññā pajānanā vicayo pavicayo dhammavicayo sallakkhaṇā
upalakkhaṇā\
paccupalakkhaṇā paṇḍiccaṃ kosallaṃ nepuññaṃ vebhavyā cintā upaparikkhā
bhūri medhā\
pariṇāyikā vipassanā sampajaññaṃ patodo paññā paññindriyaṃ paññābalaṃ
paññāsatthaṃ\
paññāpāsādo paññāāloko paññāobhāso paññāpajjoto paññāpāsādo paññāāloko
paññāobhāso\
paññāpajjoto paññāratanaṃ amoho dhammavicayo sammādiṭṭhi, tena ñāṇena
samannāgato\
muni monappattoti.\
\
Tīṇi moneyyāni: kāyamoneyyaṃ vacīmoneyyaṃ manomoneyyaṃ. Katamaṃ
kāyamoneyyaṃ?\
Tividhānaṃ kāyaduccaritānaṃ pahānaṃ kāyamoneyyaṃ. Tividhaṃ
kāyasucaritaṃ\
kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,\
pariññāsahagato maggo kāyamoneyyaṃ, kāye chandarāgassa pahānaṃ
kāyamoneyyaṃ,\
kāyasaṃkhārānirodho catutthajjhānasamāpatti kāyamoneyyaṃ. Idaṃ
kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahānaṃ
vacīmoneyyaṃ,\
vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā\
vacīmoneyyaṃ, pariññāsahagato maggo vacīmoneyyaṃ, vācāya chandarāgassa
pahānaṃ\
vacīmoneyyaṃ. Vacīsaṃkhāranirodho dutiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ,\
tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ,
cittapariññā\
manomoneyyaṃ, pariññāsahagato maggo manomoneyyaṃ, citte chandarāgassa
pahānaṃ\
manomoneyyaṃ, cittasaṃkhāranirodho saññāvedayitanirodhasamāpatti
manomoneyyaṃ. Idaṃ\
manomoneyyaṃ.\
\
1. \'\'Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ.\
\
2. Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu ninhātapāpaka\'\'nti.\
\
Imehi tīhi moneyyehi dhammehi samannāgato cha munino: agāramunino
anagāramunino\
sekhamunino asekhamunino paccekamunino munimuninoti. Katame agāramunino?
Ye te\
agārikā diṭṭhapadā viññātasāsanā, ime agāramunino. Katame anagāramunino?
Ye te\
pabbajitā diṭṭhapadā viññātasāsanā, ime anagāramunino. Satta sekhā
sekhamunino.\
Arahanto asekhamunino. Paccekabuddhā paccekamunino. Munimunino vuccanti
tathāgatā\
arahanto sammāsambuddhā.\
\
3. \'\'Na monena muni hoti mūḷharūpo aviddasu,\
Yo ca tulaṃva paggayha varamādāya paṇḍito.\
\
4. Pāpāni parivajjeti sa munī tena so munī,\
Yo munāti ubho loke munī tena pavuccatī. \'\'\
\
5. \'\'Asatañca satañca ñatvā dhammaṃ\
Ajjhattaṃ bahiddhā ca sabbaloke,\
Devamanussehi pūjito yo\
Saṅgajālamaticca so munīti taṇhānigghātanaṃ muni\'\
\
Yaṃ viditvā sato caranti: yaṃ viditaṃ katvā tulayitvā tīrayitvā
vibhāvayitvā vibhūtaṃ katvā\
sabbe saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'sabbe\
saṅkhārā dukkhā\'ti viditaṃ katvā tulayitvā tīrayitvā vibhāvayitvā
vibhūtaṃ katvā sabbe\
saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'sabbe\
dhammā anattā\'ti viditaṃ katvā tulayitvā tīrayitvā vibhāvayitvā
vibhūtaṃ katvā sabbe\
saṅkhārā aniccā\'ti viditaṃ katvā tulayitvā tīrayitvā vibhāvayitvā
vibhūtaṃ katvā \'yaṃ kiñci\
samuyadadhammaṃ sabbaṃ taṃ nirodhadhamma\'nti viditaṃ katvā tulayitvā
tīrayitvā\
vibhāvayitvā vibhūtaṃ katvā sabbe saṅkhārā aniccā\'ti viditaṃ katvā
tulayitvā tīrayitvā\
vibhāvayitvā vibhūtaṃ katvā. Satoti catūhi kāraṇehi sato: kāye
kāyānupassanāsatipaṭṭhānaṃ\
bhāvento sato, caranti caranto viharanto irīyanto vattento pālento
yapento yāpento.\
Vedanāsu vedanānupassanāsatipaṭṭhānaṃ bhāvento sato, caranti caranto
viharanto irīyanto\
vattento pālento yapento yāpento. Citte cittānupassanāsatipaṭṭhānaṃ
bhāvento sato, caranti\
caranto viharanto irīyanto vattento pālento yapento yāpento. Dhamme\
dhammānupassanāsatipaṭṭhānaṃ bhāvento sato, caranti caranto viharanto
irīyanto vattento\
pālento yapento yāpento. So vuccati \'sato\'.\
Caranti caranto viharanto5 irīyanto vattento pālento yapento yāpentoti
\'yaṃ viditvā sato\
caraṃ\'.\
\
1. Ratiṃ na vindi -pana\
2. Ratiṃ napaṭilabhinti -pana.\
3. Nighātanaṃ -pana.\
4. Taṇhā nippatanaṃ taṇhā pahānaṃ -ma, va, vi, ka.\
5. Vīcaranto -va, vi, ka.\
\
\[BJT Page 270\] \[\\x 270/\]\
\
Tare loke visattikanti \'visattikā\' vuccati taṇhā, yo rāgo sārāgo
anunayo anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ. \'\' Visattikāti kenaṭṭhena visattikā: visatāti2
visattikā, visālāti visattikā,\
visaṭāti visattikā3 visamāti visattikā, visakkatīti visattikā,
visaṃharatīti visattikā,\
visaṃvādikāti visattikā, visamūlāti visattikā, visaphalāti visattikā,
visaparibhogāti visattikā.\
Visālā vā pana sā taṇhā rūpe sadde gandhe rase phoṭṭhabbe kule gaṇe
āvāse lābhe yase\
pasaṃsāyaṃ sukhe cīvare piṇḍapāte senāsane
gilānapaccayabhesajjaparikkhāre\
kāmadhātuyā, rūpadhātuyā, arūpadhātuyā, kāmabhave rūpabhave arūpabhave
saññābhave\
asaññābhave nevasaññānāsaññābhave, ekavokārabhave catuvokārabhave
pañcavokārabhave,\
atīte anāgate paccuppanne, diṭṭhasutamutaviññātabbesu dhammesu visaṭā
vitthatāti\
\'visattikā\'. Loketi apāyaloke manussaloke devaloke khandhaloke
dhātuloke āyatanaloke. Tare\
loke visattikanti loke vesā visattikā lokevetaṃ visattikaṃ sato tareyya,
uttareyya patareyya\
samatikkameyya vītivatteyyāti \'tare loke visattikaṃ.\
\
Tenāha so brāhmaṇo:\
\
\'\'Tvaṃ ca me dhammamakkhāhi\
Taṇhānigghātanaṃ1 muni,\
Yaṃ viditvā sato caraṃ\
Tare loke visattikanti.\
\
8-3\
\
Idha diṭṭhasutamuta-\
Viññātesu piyarūpesu (hemaka)\
Chandarāgavinodanaṃ\
Nibbānapadamaccutaṃ2\
\
Idha diṭṭhasutamutaviññātesūti \'diṭṭha\'nti cakkhunā diṭṭhaṃ, sutanti
sotena sutaṃ, mutanti\
ghānena ghāyitaṃ jivhāya sāyitaṃ, kāyena phuṭṭhaṃ, viññātanti manasā
viññātanti \'idha\
diṭṭhasutamutaviññātesu. \'\
\
Piyarūpesu hemakāti \'kiñcaloke piyarūpaṃ sātarūpaṃ:\
Cakkhuṃ loke piyarūpaṃ sātarūpaṃ, sotaṃ loke piyarūpaṃ sātarūpaṃ,\
Ghānaṃ loke piyarūpaṃ sātarūpaṃ, jivhā loke piyarūpaṃ sātarūpaṃ,\
Kāyo loke piyarūpaṃ sātarūpaṃ, mano loke piyarūpaṃ sātarūpaṃ,\
Rūpā loke piyarūpaṃ sātarūpaṃ, saddā loke piyarūpaṃ sātarūpaṃ,\
Gandhā loke piyarūpaṃ sātarūpaṃ, rasā loke piyarūpaṃ sātarūpaṃ,\
Phoṭṭhabbā loke piyarūpaṃ sātarūpaṃ, dhammā loke piyarūpaṃ sātarūpaṃ,\
Cakkhuviññāṇaṃ loke piyarūpaṃ sātarūpaṃ, sotaviññāṇaṃ loke piyarūpaṃ
sātarūpaṃ,\
jivhāviññāṇaṃ loke piyarūpaṃ sātarūpaṃ, kāyaviññāṇaṃ loke piyarūpaṃ
sātarūpaṃ,\
manoviññāṇaṃ loke piyarūpaṃ sātarūpaṃ, cakkhusamphasso\
\
1. Nighātanaṃ-pana\
2. Nibbānaṃ paramaccutaṃ-va, vi, ka\
\
\[BJT Page 272\] \[\\x 272/\]\
\
Loke piyarūpaṃ sātarūpaṃ, sotasamphasso loke piyarūpaṃ sātarūpaṃ,
ghānasamphasso loke\
piyarūpaṃ sātarūpaṃ, jivhāsamphasso loke piyarūpaṃ sātarūpaṃ,
kāyasamphasso loke\
piyarūpaṃ sātarūpaṃ, manosamphasso loke piyarūpaṃ sātarūpaṃ,
cakkhusamphassajā vedanā\
loke piyarūpaṃ sātarūpaṃ, sotasamphassajā vedanā loke piyarūpaṃ
sātarūpaṃ,\
ghānasamphassajā vedanā loke piyarūpaṃ sātarūpaṃ, jivhāsamphassajā
vedanā loke\
piyarūpaṃ sātarūpaṃ, kāyasamphassajā vedanā loke piyarūpaṃ sātarūpaṃ,
manosamphassajā\
vedanā loke piyarūpaṃ sātarūpaṃ, rūpasaññā loke piyarūpaṃ sātarūpaṃ,
saddasaññā loke\
piyarūpaṃ sātarūpaṃ, gandhasaññā loke piyarūpaṃ sātarūpaṃ, rasasaññā
loke piyarūpaṃ\
sātarūpaṃ, phoṭṭhabbasaññā loke piyarūpaṃ sātarūpaṃ, dhammasaññā loke
piyarūpaṃ\
sātarūpaṃ, rūpasañcetanā loke piyarūpaṃ sātarūpaṃ, saddasañcetanā loke
piyarūpaṃ\
sātarūpaṃ, gandhasañcetanā loke piyarūpaṃ sātarūpaṃ, rasasañcetanā loke
piyarūpaṃ\
sātarūpaṃ, phoṭṭhabbasañcetanā loke piyarūpaṃ sātarūpaṃ, dhammasañcetanā
loke\
piyarūpaṃ sātarūpaṃ, rūpataṇhā loke piyarūpaṃ sātarūpaṃ, saddataṇhā loke
piyarūpaṃ\
sātarūpaṃ, gandhataṇhā loke piyarūpaṃ sātarūpaṃ, rasataṇhā loke
piyarūpaṃ sātarūpaṃ,\
phoṭṭhabbataṇhā loke piyarūpaṃ sātarūpaṃ, dhammataṇhā loke piyarūpaṃ
sātarūpaṃ,\
rūpavitakko loke piyarūpaṃ sātarūpaṃ, saddavitakko loke piyarūpaṃ
sātarūpaṃ,\
gandhavitakko loke piyarūpaṃ sātarūpaṃ, rasavitakko loke piyarūpaṃ
sātarūpaṃ,\
phoṭṭhabbavitakko loke piyarūpaṃ sātarūpaṃ, dhammavitakko loke piyarūpaṃ
sātarūpaṃ,\
rūpavicāro loke piyarūpaṃ sātarūpaṃ, saddavicāro loke piyarūpaṃ
sātarūpaṃ, gandhavicāro\
loke piyarūpaṃ sātarūpaṃ, rasavicāro loke piyarūpaṃ sātarūpaṃ,
phoṭṭhabbavicāro loke\
piyarūpaṃ sātarūpaṃ, dhammavicāro loke piyarūpaṃ sātarūpanti
\'piyarūpesu hemaka. \'\
\
Chandarāgavinodananti1 \'chandarāgo\'ti \'\'yo kāmesu kāmacchando
kāmarāgo kāmanandi\
kāmataṇhā kāmasineho kāmapariḷāho kāmamucchā kāmajjhosānaṃ kāmogho
kāmayogo\
kāmūpādānaṃ kāmacchandanīvaraṇaṃ. \'\'\
\
Chandarāgavinodananti chandarāgappahānaṃ chandarāgavūpasamaṃ,\
chandarāgapaṭinissaggaṃ chandarāgapaṭippassaddhi2 amataṃ nibbānanti\
\'chandarāgavinodanaṃ. \'\
\
Nibbānapadamaccutanti nibbānapadaṃ tāṇapadaṃ lenapadaṃ saraṇapadaṃ
abhayapadaṃ,\
accūtanti niccaṃ dhuvaṃ sassataṃ avipariṇāmadhammanti
\'nibbānapadamaccutaṃ. \'\
\
Tenāha bhagavā:\
\
\'\'Idha diṭṭhasutamuta-\
Viññātesu piyarūpesu (hemaka)\
Chandarāgavinodanaṃ\
Nibbānapadamaccuta\'\'nti.\
\
1. Chanda vinodanti-ma.\
2. Chandarāga paṭippassaddhaṃ-ma, va, vi, ka.\
\
\[BJT Page 274\] \[\\x 274/\]\
\
8-4\
\
Etadaññāya ye satā\
Diṭṭhadhammābhinibbutā,\
Upasantā ca te sadā\
Tiṇṇā loke visattikaṃ.\
\
Etadaññāya ye satāti: \'eta\'nti amataṃ nibbānaṃ \'\'yo so
sabbasaṅkhārasamatho\
sabbūpadhipaṭinissaggo taṇhakkhayo virāgo nirodho nibbānaṃ. \'\'
Aññāyāti aññāya jānitvā\
tulayitvā tīrayitvā vibhāvayitvā vibhūtaṃ katvā: \'sabbe saṅkhārā
aniccā\'ti aññāya jānitvā\
tulayitvā tīrayitvā vibhāvayitvā vibhūtaṃ katvā, \'sabbe saṅkhārā
dukkhā\'ti aññāya jānitvā\
tulayitvā tīrayitvā vibhāvayitvā vibhūtaṃ katvā, \'sabbe dhammā
anattā\'ti aññāya jānitvā\
tulayitvā tīrayitvā vibhāvayitvā vibhūtaṃ katvā, yaṃ kiñci
samudayadhammaṃ sabbaṃ taṃ\
nirodhadhammanti aññāya jānitvā tulayitvā tīrayitvā vibhāvayitvā
vibhūtaṃ katvā\' yeti\
arahanto khīṇāsavā. Satāti catūhi kāraṇehi satā: kāye
kāyānupassanāsatipaṭṭhānaṃ\
bhāvitattā satā vedanāsu vedanānupassanāsatipaṭṭhānaṃ bhāvitattā satā,
citte\
cittānupassanāsatipaṭṭhānaṃ bhāvitattā satā, dhammesu
dhammānupassanāsatipaṭṭhānaṃ\
bhāvitattā satā aparehipi catūhi kāraṇehi satā: asati parivajjanāya
satā: satikaraṇīyānañca\
dhammānaṃ katattā satā: satipaṭipakkhānaṃ dhammānaṃ hatattā satā:
satinimittānaṃ\
dhammānaṃ asammuṭṭhattā satā. Aparehipi catūhi kāraṇehi satā: satiyā
samannāgatattā\
satā: satiyā vasitattā satā: satiyā pāguññatāya satā: satiyā
apaccoropanatāya satā. Aparehipi\
catūhi kāraṇehi sato: satattā satā: santattā satā: samitattā satā:
santadhammasamannāgatattā\
sato. Buddhānussatiyā satā: dhammānussatiyā satā: saṅghānussatiyā satā:
sīlānussatiyā satā:\
cāgānussatiyā satā: devatānussatiyā satā: ānāpānasatiyā sato:
maraṇānussatiyā satā:\
kāyagatāsatiyā satā: upasamānussatiyā satāti. Yā sati anussati paṭissati
sati saraṇatā\
dhāraṇatā apilāpanatā asammussanatā sati satindriyaṃ satibalaṃ sammāsati
satisambojjhaṅgo\
ekāyanamaggo, ayaṃ vuccati sati. Iminā sati upeto hoti samupeto upagato
samupagato\
uppanno samuppanno samannāgato. Te vuccanti satā\'ti \'etadaññāya ye
satā\'.\
\
Diṭṭhadhammābhinibbutāti: \'diṭṭhadhammā, ñātadhammā, tulitadhammā,
tīritadhammā,\
vibhūtadhammā, vibhāvitadhammā, \'sabbe saṅkhārā aniccā\'ti
diṭṭhadhammā, ñātadhammā,\
tulitadhammā, tīritadhammā, vibhūtadhammā, vibhāvitadhammā. \'Sabbe
saṅkhārā dukkhā\'ti\
diṭṭhadhammā, ñātadhammā, tulitadhammā, tīritadhammā, vibhūtadhammā,\
vibhāvitadhammā, sabbe dhammā anattāti diṭṭhadhammā, ñātadhammā,
tulitadhammā,\
tīritadhammā, vibhūtadhammā, vibhāvitadhammā yaṃ kiñci samudayadhammaṃ
sabbaṃ taṃ\
nirodhadhammanti diṭṭhadhammā ñātadhammā tulitadhammā tīritadhammā\
vibhūtadhammā vibhāvitadhammā, abhinibbutāti rāgassa nibbāpitattā
nibbutā, dosassa\
nibbāpitattā nibbutā, mohassa nibbāpitattā nibbutā, kodhassa
nibbāpitattā nibbutā,\
upanāhassa nibbāpitattā nibbutā, sabbākusalābhisaṃkhārānaṃ santattā
samitattā\
vūpasamitattā nijjhātattā nibbutattā vigatattā paṭippassaddhattā santā
upasantā vūpasantā\
nibbutā paṭippassaddhāti \'diṭṭhadhammābhinibbutā\'\
\
Upasantā ca te sadāti: \'upasantā\'ti: rāgassa upasamitattā nibbāpitattā
upasantā, dosassa\
upasamitattā nibbāpitattā upasantā, mohassa upasamitattā nibbāpitattā
upasantā, kodhassa\
upasamitattā nibbāpitattā upasantā, upanāhassa upasamitattā nibbāpitattā
upasantā,\
sabbākusalābhisaṃkhārānaṃ santattā samitattā upasamitattā nijjhātattā
nibbutattā\
paṭippassaddhāti santā upasantā vūpasantā nibbutā paṭippassaddhāti
\'upasantā. \' Teti\
arahanto khīṇāsavā, sadāti sadā sabbadā sabbakālaṃ niccakālaṃ dhuvakālaṃ
sattaṃ samitaṃ\
abbokiṇṇaṃ poṅkhānupoṅkhaṃ udakodhikajātaṃ avīcisantatisahitaṃ1
phassitaṃ, purebhattaṃ\
pacchābhattaṃ purimayāmaṃ majjhimayāmaṃ pacchimayāmaṃ kāḷe juṇhe vasse
hemante\
gimhe purime vayo khandhe majjhime vayokhandhe pacchime vayokhandheti
\'upasantā ca\
te sadā. \'\
\
1. Adhivisantāti samitaṃ -pana.\
Avippasantanti pahita -(katthaci).\
Avipasantāti jahitaṃ -vidyā.\
\
\[BJT Page 276\] \[\\x 276/\]\
\
Tiṇṇā loke visattikanti: \'visattikā\' vuccati taṇhā, yo rāgo sārāgo
anunayo anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ, visattikāti kenaṭṭhena visattikā: visatāti2
visattikā, visālāti visattikā,\
visaṭāti visattikā visamāti visattikā, visakkatīti visattikā,
visaṃharatīti visattikā,\
visaṃvādikāti visattikā, visamūlāti visattikā, visaphalāti visattikā,
visaparibhogāti visattikā.\
Visālā vā pana sā taṇhā rūpe sadde gandhe rase phoṭṭhabbe kule gaṇe
āvāse lābhe yase\
pasaṃsāyaṃ sukhe cīvare piṇḍapāte senāsane
gilānapaccayabhesajjaparikkhāre\
kāmadhātuyā, rūpadhātuyā, arūpadhātuyā, kāmabhave rūpabhave arūpabhave
saññābhave\
asaññābhave nevasaññānāsaññābhave, ekavokārabhave catuvokārabhave
pañcavokārabhave,\
atīte anāgate paccuppanne, diṭṭhasutamutaviññātabbesu dhammesu visaṭā
vitthatāti\
\'visattikā\'. Loketi apāyaloke manussaloke devaloke khandhaloke
dhātuloke āyatanaloke.\
Tiṇṇā loke visattikanti loke vesā visattikā, lokevetaṃ visattikaṃ tiṇṇā
uttiṇṇā1 nittiṇṇā\
atikkantā samatikkantā vītivattāti \'tiṇṇā loke visattikaṃ.\
\
Tenāha bhagavā:\
\
\'\'Etadaññāya ye satā\
Diṭṭhadhammābhinibbutā\
Upasantā ca te sadā\
Tiṇṇā loke visattika\'\'nti\
\
Saha gāthāpariyosānā ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, tesaṃ anekapāṇasahassānaṃ virajaṃ vītamalaṃ
dhammacakkhuṃ udapādi.\
\'Yaṃ kiñci samudayadhammaṃ sabbaṃ taṃ nirodhadhamma\'nti. Tassa
brāhmaṇassa\
anupādāya āsavehi cittaṃ vimucci. Saha arahattappattā
ajinajaṭāvākacīratidaṇḍakamaṇḍalu\
kesā ca massu ca antarahitā. Bhaṇḍu kāsāyavatthavasano
saṅghāṭipattacīvaradharo\
anavatthapaṭipattiyā pañjaliko bhagavantaṃ namassamāno nisinno hoti:
satthā me bhante\
bhagavā \'sāvakohamasmī\'ti.\
\
Hemaka suttaniddeso samatto.\
\
1. Otiṇṇā uttiṇṇā-pana.\
\
\[BJT Page 278\] \[\\x 278/\]\
\
9. Todeyya suttaniddeso\
\
9-1\
\
Yasmiṃ kāmā na vasanti- (iccāyasmā todeyyo)\
Taṇhā yassa na vijjati,\
Kathaṅkathā ca yo tiṇṇo\
Vimokkho tassa kīdiso1\
\
Yasmiṃ kāmā na vasantīti: yasmiṃ kāmā na vasanti, na saṃvasanti na
āvasanti na\
parivasantīti \'yasmiṃ kāmā na vasanti\' iccāyasmā todeyyoti
\-\-\-\-\-\-\-\--\
\
Taṇhā yassa na vijjatīti: taṇhā yassa natthi, na santi2 na saṃvijjati
nūpalabbhati ñāṇagginā\
daḍḍhāti \'taṇhā yassa na vijjati.\
\
Kathaṅkathā ca yo tiṇṇoti: kathaṅkathā ca yo tiṇṇo uttiṇṇo nittiṇṇo
atikkanto\
samatikkanto vītivattoti \'kathaṅkathā ca yo tiṇṇo. \'\
\
Vimokkho tassa2 kīdisoti: vimokkho tassa kīdiso, kiṃsaṇṭhito kiṃpakāro,
kiṃpaṭibhāgo,\
icchitabboti vimokkhaṃ pucchatīti vimokkho tassa kīdiso\'\
\
Tenāha so brāhmaṇo:\
\
\'\'Yasmiṃ kāmā na vasanti (iccāyasmā todeyyo)\
Taṇhā yassa na vijjati,\
Kathaṅkathā ca yo tiṇṇo\
Vimokkho tassa kīdiso\'\'ti\
\
9-2\
Yasmiṃ kāmā na vasanti (todeyyāti bhagavā)\
Taṇhā yassa na vijjati,\
Kathaṅkathā ca yo tiṇṇo\
Vimokkho tassa nāparo,\
\
Yasmiṃ kāmā na vasantīti: yasminti yasmiṃ puggale arahante khīṇāsave,
\'kāmā\'ti uddānato\
dve kāmā: vatthukāmā ca kilesakāmā ca.\
Katame vatthukāmā? Manāpikā rūpā manāpikā saddā manāpikā gandhā manāpikā
rasā\
manāpikā phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā\
hatthigavāssavaḷavā, khettaṃ vatthu hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgāraṃ ca, yaṃ kiñci rajanīyaṃ vatthu
vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, parinimmitā kāmā,
animmitā kāmā,\
pariggahitā kāmā, apariggahitā kāmā, mamāyitā kāmā, amamāyitā kāmā,
sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo: yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
\'\'Addasaṃ kāmaṃ te mūlaṃ saṅkappā kāma jāyasi,\
Na taṃ saṅkappayissāmi evaṃ kāme na hehisī\'\'ti\
\
Ime vuccanti kilesakāmā.\
\
Yasmiṃ kāmā na vasantīti: yasmiṃ kāmā na vasanti, na saṃvasanti, na
āvasanti, na\
parivasanti, \'yasmiṃ kāmā na vasanti\'.\
Todeyyāti bhagavāti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'metteyyāti bhagavā. \'\
1. Kiṃ diso-ka-\
2. Na sati-machasaṃ.\
\
\[BJT Page 280\] \[\\x 280/\]\
\
Taṇhā yassa na vijjatīti: \'taṇhā\'ti: rūpataṇhā saddataṇhā gandhataṇhā
rasataṇhā\
phoṭṭhabbataṇhā dhammataṇhā. Yāssāti: arahato khīṇāsavassa. Taṇhā yassa
na vijjatīti\
taṇhā yassa natthi, na santi na saṃvijjati nūpalabbhati, pahīnā
samucchinnā vūpasantā\
paṭippassaddhā abhabbuppattikā ñāṇagginā daḍḍhāti \'taṇhā yassa na
vijjati. \' Kathaṅkathā\
ca yo tiṇṇoti: \'kathaṅkathā\' vuccati vicikicchā, dukkhe kaṅkhā,
dukkhasamudaye kaṅkhā,\
dukkhanirodhe kaṅkhā, dukkhanirodhagāminiyā paṭipadāya kaṅkhā, pubbante
kaṅkhā ,\
aparante kaṅkhā, pubbantāparante kaṅkhā,
idappaccayatāpaṭiccasamuppannesu dhammesu\
kaṅkhā. Yā evarūpā kaṅkhā kaṅkhāyanā kaṅkhāyitattaṃ vimati vicikicchā
dveḷhakaṃ\
dvedhāpatho saṃsayo anekaṃsagāho āsappanā parisappanā apariyogāhanā
thambhitattaṃ1\
cittassa manovilekho. Yoti: yo so arahaṃ khīṇāsavo. Kathaṅkathā ca yo
tiṇṇoti kathaṅkathā\
ca yo tiṇṇo, uttiṇṇo, nittiṇṇo atikkanto samatikkanto vītivattoti
\'kathaṅkathā ca yo tiṇṇo.\
\'\
\
Vimokkho tassa nāparoti: natthi tassa aparo vimokkho, yena vimokkhena
vimucceyya\
vimutto so kataṃ tassa vimokkhena karaṇīyanti vimokkho tassa nāparo\'
tenāha bhagavā:\
\
\'\'Yasmiṃ kāmā na vasanti (todeyyāti bhagavā)\
Taṇhā yassa na vijjati,\
Kathaṅkathā ca yo tiṇṇo\
Vimokkho tassa nāparoti.\
\
9-3\
\
Nirāsaso so2 uda āsasāno\
Paññāṇavā so uda paññakappī,\
Muniṃ ahaṃ sakka yathā vijaññaṃ\
Taṃ me viyācikkha samantacakkhu.\
\
Nirāsaso so uda āsasānoti nittaṇho3 so udāhu sataṇho, rūpe āsiṃsati4
sadde - gandhe - rase\
- phoṭṭhabbe - kulaṃ gaṇaṃ āvāsalābhaṃ yasaṃ pasaṃsaṃ - sukhaṃ cīvaraṃ -
piṇḍapātaṃ -\
senāsanaṃ gilānapaccayabhesajjaparikkhāraṃ kāmadhātuṃ - rūpadhātuṃ -
arūpadhātuṃ -\
kāmabhavaṃ - rūpabhavaṃ - arūpabhavaṃ - saññābhavaṃ -
nevasaññānāsaññābhavaṃ -\
ekavokārabhavaṃ - catuvokārabhavaṃ - asaññābhavaṃ - pañcavokārabhavaṃ -
atītaṃ\
anāgataṃ paccuppannaṃ - diṭṭhasutamutaviññātabbe dhamme āsiṃsati4
icchati sādiyati\
pattheti piheti abhijappatīti \'nirāsaso so uda āsasāno.\
\
1. Chambhitattaṃ - machasaṃ\
2. Nīrāsaso yo - pana.\
Nīrāsayo so - vi.\
3. Nītaṇho - va, vi, ka.\
4. Āsīsati - va, vi, ka, machasaṃ.\
\
\[BJT Page 282\] \[\\x 282/\]\
\
Paññāṇavā so udapaññakappī1ti: \'paññāṇavā so\'ti: paṇḍito paññavā
buddhimā ñāṇī\
vibhāvī medhāvī. Uda paññakappīti: udāhu aṭṭhasamāpattiñāṇena vā
pañcābhiññāñāṇena\
vā micchāñāṇena vā taṇhākappaṃ vā diṭṭhikappaṃ vā kappeti, janeti
saṃjaneti nibbatteti\
abhinibbattetīti \'paññāṇavā so uda paññakappī. \'\
\
Muniṃ ahaṃ sakka yathā vijaññanti: \'sakkā\'ti sakko bhagavā, sakyakulā
pabbajito tipi sakko.\
Athavā aḍḍho mahaddhano dhanavā tipi sakko, tassimāni dhanāni,
seyyathīdaṃ:\
saddhādhanaṃ sīladhanaṃ hiridhanaṃ ottappadhanaṃ sutadhanaṃ cāgadhanaṃ\
paññādhanaṃ satipaṭṭhānadhanaṃ sammappadhānadhanaṃ iddhipādadhanaṃ\
indriyadhanaṃ baladhanaṃ bojjhaṅgadhanaṃ maggadhanaṃ phaladhanaṃ
nibbānadhananti.\
Tehi anekavidhehi dhanaratanehi aḍḍho mahaddhano dhanavātipi sakko.
Athavā pahu\
visavī alamatto sūro vīro vikkanto abhīru acchambhī anutrāsī apalāyī\
pahīnabhayabheravo vigatalomahaṃsotipi sakko. Muniṃ ahaṃ sakka yathā
vijaññanti: sakka,\
yathā ahaṃ muniṃ jāneyyaṃ ājāneyyaṃ vijāneyyaṃ paṭivijāneyyaṃ
paṭivijjheyyanti \'muniṃ\
ahaṃ sakka yathā vijaññaṃ\'.\
\
Taṃ me viyācikkha samantacakkhūti: \'taṃ\'ti: yaṃ pucchāmi, yaṃ yācāmi,
yaṃ ajjhesāmi, yaṃ\
pasādemi. Viyācikkhāti: ācikkhāhi desehi paññapehi paṭṭhapehi vivarāhi
vibhajāhi\
uttānīkarohi pakāsehi. Samantacakkhūti: \'samantacakkhu\' vuccati
sabbaññutañāṇaṃ,\
bhagavā tena sabbaññutañāṇena upeto samupeto upagato samupagato uppanno
sampanno\
samannāgato.\
\
\'\'Na tassa addiṭṭhamidhatthi kiñci\
Ato aviññātamajānitabbaṃ,\
Sabbaṃ abhiññāsi yadatthi neyyaṃ\
Tathāgato tena samantacakkhū\'\'ti.\
\
\'Taṃ me viyācikkha samantacakkhu. \'\
\
Tenāha so brāhmaṇo:\
\
\'\'Nirāsaso so uda āsasāno\
Paññāṇavā so uda paññakappī, 1\
Muniṃ ahaṃ sakka yathā vijaññaṃ\
Taṃ me viyācikkha samantacakkhūti.\
\
1. Udasaññakappī - pana.\
\
\[BJT Page 284\] \[\\x 284/\]\
\
9-4\
\
Nirāsaso so na so1 āsasāno\
Paññāṇavā so na ca paññakappī,\
Evampi todeyya, muniṃ vijāna\
Akiñcanaṃ kāmabhave asattaṃ.\
\
Nirāsaso so na āsasānoti: nittaṇho so na yo sataṇho so rūpe nāsiṃsati2
sadde - gandhe - rase\
- phoṭṭhabbe diṭṭhasutamutaviññātabbe dhamme nāsiṃsati1 na icchati na2
sādiyati na\
pattheti na piheti nābhijappatīti \'nirāsaso so na so āsasāno.\
\
Paññāṇavā so na ca paññakappīti3 \'paññāṇavā\'ti paṇḍito paññavā
buddhimā ñāṇī\
vibhāvī medhāvī. Na ca paññakappīti aṭṭhasamāpattiñāṇena vā
pañcābhiññāñāṇena vā\
micchāñāṇena vā taṇhā kappaṃ vā na kappeti, diṭṭhikappaṃ vā na kappeti,
na janeti, na\
saṃjaneti, na nibbatteti, nābhinibbattetīti \'paññāṇavā so na ca
paññakappī.\
\
Evampi todeyya muniṃ vijānāti: \'munī\'ti: \'monaṃ\' vuccati ñāṇaṃ, yā
paññā pajānanā vicayo\
pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ
kosallaṃ\
nepuññaṃ vebhavyā cintā upaparikkhā bhūri medhā pariṇāyikā vipassanā
sampajaññaṃ\
patodo paññā paññindriyaṃ paññābalaṃ paññāsatthaṃ paññāpāsādo
paññāāloko\
paññāobhāso paññāpajjoto paññāpāsādo paññāāloko paññāobhāso
paññāpajjoto\
paññāratanaṃ amoho dhammavicayo sammādiṭṭhi, tena ñāṇena samannāgato
muni\
monappattoti.\
\
Tīṇi moneyyāni: kāyamoneyyaṃ vacīmoneyyaṃ manomoneyyaṃ. Katamaṃ
kāyamoneyyaṃ?\
Tividhānaṃ kāyaduccaritānaṃ pahānaṃ kāyamoneyyaṃ. Tividhaṃ
kāyasucaritaṃ\
kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,\
pariññāsahagato maggo kāyamoneyyaṃ, kāye chandarāgassa pahānaṃ
kāyamoneyyaṃ,\
kāyasaṃkhārānirodho catutthajjhānasamāpatti kāyamoneyyaṃ. Idaṃ
kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahānaṃ
vacīmoneyyaṃ,\
vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā\
vacīmoneyyaṃ, pariññāsahagato maggo vacīmoneyyaṃ, vācāya chandarāgassa
pahānaṃ\
vacīmoneyyaṃ. Vacīsaṃkhāranirodho dutiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ,\
tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ,
cittapariññā\
manomoneyyaṃ, pariññāsahagato maggo manomoneyyaṃ, citte chandarāgassa
pahānaṃ\
manomoneyyaṃ, cittasaṃkhāranirodho saññāvedayitanirodhasamāpatti
manomoneyyaṃ. Idaṃ\
manomoneyyaṃ.\
\
1. \'\'Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ.\
\
2. Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu ninhātapāpaka\'\'nti.\
\
Imehi tīhi moneyyehi dhammehi samannāgato cha munino: agāramunino
anagāramunino\
sekhamunino asekhamunino paccekamunino munimuninoti. Katame agāramunino?
Ye te\
agārikā diṭṭhapadā viññātasāsanā, ime agāramunino. Katame anagāramunino?
Ye te\
pabbajitā diṭṭhapadā viññātasāsanā, ime anagāramunino. Satta sekhā
sekhamunino.\
Arahanto asekhamunino. Paccekabuddhā paccekamunino. Munimunino vuccanti
tathāgatā\
arahanto sammāsambuddhā.\
\
3. \'\'Na monena muni hoti mūḷharūpo aviddasu,\
Yo ca tulaṃva paggayha varamādāya paṇḍito.\
\
4. Pāpāni parivajjeti sa munī tena so munī,\
Yo munāti ubho loke munī tena pavuccatī. \'\'\
\
5. \'\'Asatañca satañca ñatvā dhammaṃ\
Ajjhattaṃ bahiddhā ca sabbaloke,\
Devamanussehi pūjito yo\
Saṅgajālamaticca so munī.\
\
Evampi todeyya muniṃ vijānāti todeyya evaṃ muniṃ jāna, paṭijāna
paṭivijāna paṭivijjhāti\
\'evampi todeyya muniṃ vijāna\'.\
\
Akiñcanaṃ kāmabhave asattanti: \'akiñcana\'nti: rāgakiñcanaṃ
dosakiñcanaṃ mohakiñcanaṃ\
mānakiñcanaṃ diṭṭhikiñcanaṃ kilesakiñcanaṃ duccaritakiñcanaṃ, yassetāni
kiñcanāni4\
pahīnāni samucchinnāni vūpasannāni paṭipassaddhāni, abhabbuppattikāni
ñāṇagginā\
daḍḍhāni so vuccati akiñcano. Kāmāti uddānato dve kāmā vatthukāmā ca
kilesakāmā ca.\
Katame vatthukāmā? Manāpikā rūpā manāpikā saddā manāpikā gandhā manāpikā
rasā\
manāpikā phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā\
hatthigavāssavaḷavā, khettaṃ vatthu hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgāraṃ ca, yaṃ kiñci rajanīyaṃ vatthu
vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, parinimmitā kāmā,
animmitā kāmā,\
pariggahitā kāmā, apariggahitā kāmā, mamāyitā kāmā, amamāyitā kāmā,
sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo: yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
\'\'Addasaṃ kāmaṃ te mūlaṃ saṅkappā kāma jāyasi,\
Na taṃ saṅkappayissāmi evaṃ kāme na hehisī\'\'ti\
\
Ime vuccanti kilesakāmā.\
\
Bhavāti dve bhavā kammabhavo ca paṭisandhiko ca punabbhavo. Katamo
kammabhavo:\
puññābhisaṅkhāro apuññābhisaṅkhāro āneñjābhisaṃkhāro, ayaṃ kammabhavo.
Katamo\
paṭisandhiko punabbhavo: paṭisandhiko rūpaṃ vedanā saññā saṅkhārā
viññāṇaṃ, ayaṃ\
paṭisandhiko punabbhavo.\
\
1. Na ca - machasaṃ\
2. Nā sīsati - va, vi, ka. Machasaṃ.\
3. Saññakappīti - pana.\
4. Ete kiñcanā - syā.\
\
\[BJT Page 286\] \[\\x 286/\]\
\
Akiñcanaṃ kāmabhave asattanti: akiñcanaṃ puggalaṃ kāme ca bhave ca
asattaṃ alaggaṃ1\
alaggitaṃ (apaḷibuddhaṃ) nikkhantaṃ nissaṭaṃ vippamuttaṃ visaṃyuttaṃ
vimariyādīkatena\
cetasā viharantanti \'akiñcanaṃ kāmabhave asattaṃ. \'\
\
Tenāha bhagavā:\
\
\'\'Nirāsaso so na so āsasāno\
Paññāṇavā so na ca paññakappī\
Evampi todeyya muniṃ vijāna\
Akiñcanaṃ kāmabhave asatta\'\'nti.\
\
Saha gāthāpariyosānā ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, tesaṃ anekapāṇasahassānaṃ virajaṃ vītamalaṃ
dhammacakkhuṃ udapādi.\
\'Yaṃ kiñci samudayadhammaṃ sabbaṃ taṃ nirodhadhamma\'nti. Tassa
brāhmaṇassa\
anupādāya āsavehi cittaṃ vimucci. Saha arahattappattā
ajinajaṭāvākacīratidaṇḍakamaṇḍalu\
kesā ca massu ca antarahitā. Bhaṇḍu kāsāyavatthavasano
saṅghāṭipattacīvaradharo\
anavatthapaṭipattiyā pañjaliko bhagavantaṃ namassamāno nisinno hoti:
\'satthā me bhante\
bhagavā sāvako\' hama\'smīti.\
\
Todeyya suttaniddeso samatto.\
\
1. Alaggitaṃ - pana\
\
\[BJT Page 288\] \[\\x 288/\]\
\
10. Kappa suttaniddeso.\
\
10-1\
\
Majjhe sarasmiṃ tiṭṭhataṃ (iccāyasmā kappo)\
Oghe jāte mahabbhaye,\
Jarāmaccuparetānaṃ\
Dīpaṃ pabrūhi mārisa\
Tvañca me dīpa1 makkhāhi\
Yathayidaṃ nāparaṃ siyā.\
\
Majjhe sarasmiṃ tiṭṭhatanti: \'saro\' vuccati saṃsāro. Āgamanaṃ gamanaṃ
gamanāgamanaṃ\
kālaṃ gati bhavābhavo cuti ca uppatti ca nibbatti ca bhedo ca2 jāti ca
jarā ca maraṇaṃ ca.\
Saṃsārassa purimā3 koṭi na paññāyati, pacchimāpi koṭi na paññāyati,
majjheva saṃsāre4\
sattā ṭhitā patiṭṭhitā allīnā upagatā ajjhositā adhimuttā.\
\
Kathaṃ saṃsārassa purimā koṭi na paññāyati: ettakā jātiyo vaṭṭaṃ vatti5,
tato paraṃ na\
vattīti6 hevaṃ natthi. Evampi saṃsārassa purimā koṭi na paññāyati.
Ettakāni jātisatāni\
vaṭṭaṃ vatti, tato paraṃ na vattīti hevaṃ natthi. Evampi saṃsārassa
purimā koṭi na\
paññāyati. Ettakāni jātisahassāni vaṭṭaṃ vatti, tato paraṃ na vattīti.
Hevaṃ natthi, evampi\
saṃsārassa purimā koṭi na paññāyati. Ettakāni jātisatasahassāni vaṭṭaṃ
vatti. Tato paraṃ na\
vattīti hevaṃ natthi. Evampi saṃsārassa purimā koṭi na paññāyati. Ettakā
jāti koṭiyo vaṭṭaṃ\
vatti. Tato paraṃ na vattīti hevaṃ natthi. Evampi saṃsārassa purimā koṭi
na paññāyati.\
Ettakāni jātikoṭisatāni vaṭṭaṃ vatti tato paraṃ na vattīti hevaṃ natthi.
Evampi saṃsārassa\
purimā koṭi na paññāyati. Ettakāni jātikoṭisahassāni vaṭṭaṃ vatti
tatoparaṃ na vattīti hevaṃ\
natthi. Evampi saṃsārassa purimā koṭi na paññāyati ettakāni
jātikoṭisatasahassāni vaṭṭaṃ\
vatti tatoparaṃ na vattīti hevaṃ natthi. Evampi saṃsārassa purimā koṭi
na paññāyati.\
Ettakāni vassāni vaṭṭaṃ vatti, tato paraṃ na vattīti hevaṃ natthi.\
\
1. Disaṃ - va, vi, ka.\
2. Nīrodhoca - va, vi, ka.\
3. Purimāpi - machasaṃ.\
4. Majjhe ca - syā.\
5. Vaṭṭaṃ vaṭṭati - sa\
Vaṭṭaṃ vattati - vi.\
6. Vattatīti - machasaṃ, sa.\
Vattati - syā.\
\
\[BJT Page 290\] \[\\x 290/\]\
\
Evampi saṃsārassa purimā koṭi na paññāyati. Ettakāni vassasatāni vaṭṭaṃ
vatti, tato paraṃ\
na vattīti hevaṃ natthi. Evampi saṃsārassa purimā koṭi na paññāyati.
Ettakāni\
vassasahassāni vaṭṭaṃ vatti, tato paraṃ na vattīti hevaṃ natthi. Evampi
saṃsārassa purimā\
koṭi na paññāyati. Ettakāni vassasatasahassāni vaṭṭaṃ vatti, tato paraṃ
na vattīti hevaṃ\
natthi. Evampi saṃsārassa purimā koṭi na paññāyati. Ettakā vassakoṭiyo
vassaṃ vatti, tato\
paraṃ na vattīti hevaṃ natthi. Evampi saṃsārassa purimā koṭi na
paññāyati. Ettakāni\
vassakoṭisahassāni vaṭṭaṃ vatti, tato paraṃ na vattīti hevaṃ natthi.
Evampi saṃsārassa\
purimā koṭi na paññāyati. Ettakāni vassakoṭisatasahassāni vaṭṭaṃ vatti
tato paraṃ na vattīti\
hevaṃ natthi. Evampi saṃsārassa purimā koṭi na paññāyati. Ettakāni
kappāni vaṭṭaṃ vatti,\
tato paraṃ na vattīti hevaṃ natthi. Evampi saṃsārassa purimā koṭi na
paññāyati. Ettakāni\
kappasahassāni vaṭṭaṃ vatti, tato paraṃ na vattīti hevaṃ natthi. Evampi
saṃsārassa purimā\
koṭi na paññāyati. Ettakāni kappasatasahassāni vaṭṭaṃ vatti, tato paraṃ
na vattīti hevaṃ\
natthi. Evampi saṃsārassa purimā koṭi na paññāyati. Ettakā kappakoṭiyo
vaṭṭaṃ vatti, tato\
paraṃ na vattīti hevaṃ natthi. Evampi saṃsārassa purimā koṭi na
paññāyati. Ettakāni\
kappakoṭisatāni vaṭṭaṃ vatti, tato paraṃ na vattīti, hevaṃ natthi.
Evampi saṃsārassa purimā\
koṭi na paññāyati, ettakāni kappakoṭisatasahassāni vaṭṭaṃ vatti, tato
paraṃ na vattīti hevaṃ\
natthi. Evampi saṃsārassa purimā koṭi na paññāyati, ettakāni
kappakoṭisatasahassāni\
vaṭṭaṃ vatti. Tato paraṃ na vattīti hevaṃ natthi. Evampi saṃsārassa
purimā koṭi na\
paññāyati. Vuttaṃ hetaṃ bhagavatā:\
\
\'\'Anamataggoyaṃ bhikkhave, saṃsāro pubbā koṭi na paññāyati avijjā
nīvaraṇānaṃ sattānaṃ\
taṇhāsaṃyojanānaṃ saṃdhāvataṃ saṃsarataṃ. Evaṃ dīgharattaṃ kho
bhikkhave, dukkhaṃ\
paccanubhūtaṃ tippaṃ paccanubhūtaṃ byasanaṃ paccanubhūtaṃ kaṭasī
vaḍḍhitā, 1\
yāvañcidaṃ bhikkhave, alameva sabbasaṅkhāresu nibbindituṃ, alaṃ
virajjituṃ, alaṃ\
vimuccitunti. Evampi saṃsārassa purimā koṭi na paññāyati.\
\
1. Vaḍḍhataṃ - saka\
\
\[BJT Page 292\] \[\\x 292/\]\
\
Kathaṃ saṃsārassa pacchimā koṭi na paññāyati: ettakā jātiyo vaṭṭaṃ
vattissati, tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni jātisatāni\
vaṭṭaṃ vattissati,\
Tato paraṃ na vattissatīti hevaṃ natthi. Evampi saṃsārassa pacchimā koṭi
na paññāyati,\
ettakāni jātisahassāni vaṭṭaṃ vattissati, tato paraṃ na vattissatīti
hevaṃ natthi. Evampi\
saṃsārassa pacchimā koṭi na paññāyati, ettakāni jātisatasahassāni vaṭṭaṃ
vattissati, tato\
paraṃ na vattissatīti hevaṃ natthi. Evampi saṃsārassa pacchimā koṭi na
paññāyati, ettakā\
jātikoṭiyo vaṭṭaṃ vattissati, tato paraṃ na vattissatīti hevaṃ natthi.
Evampi saṃsārassa\
pacchimā koṭi na paññāyati, ettakāni jātikoṭisatāni vaṭṭaṃ vattissati,
tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni\
jātikoṭisahassāni vaṭṭaṃ vattissati, tato paraṃ na vattissatīti hevaṃ
natthi. Evampi saṃsārassa\
pacchimā koṭi na paññāyati, ettakāni jātikoṭisatasahassāni vaṭṭaṃ
vattissati, tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni vassāni\
vaṭṭaṃ vattissati, tato paraṃ na vattissatīti hevaṃ natthi. Evampi
saṃsārassa pacchimā koṭi\
na paññāyati, ettakāni vassasatāni vaṭṭaṃ vattissati, tato paraṃ na
vattissatīti hevaṃ natthi.\
Evampi saṃsārassa pacchimā koṭi na paññāyati, ettakāni vassasahassāni
vaṭṭaṃ vattissati,\
tato paraṃ na vattissatīti hevaṃ natthi. Evampi saṃsārassa pacchimā koṭi
na paññāyati,\
ettakāni vassasatasahassāni vaṭṭaṃ vattissati, tato paraṃ na
vattissatīti hevaṃ natthi. Evampi\
saṃsārassa pacchimā koṭi na paññāyati, ettakā vassakoṭiyo vaṭṭaṃ
vattissati, tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni\
vassakoṭisatāni vaṭṭaṃ vattissati, tato paraṃ na vattissatīti hevaṃ
natthi. Evampi saṃsārassa\
pacchimā koṭi na paññāyati, ettakāni vassakoṭisahassāni vaṭṭaṃ
vattissati, tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni\
vassakoṭisatasahassāni vaṭṭaṃ vattissati, tato paraṃ na vattissatīti
hevaṃ natthi. Evampi\
saṃsārassa pacchimā koṭi na paññāyati, ettakāni kappāni vaṭṭaṃ
vattissati, tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni\
kappasatāni vaṭṭaṃ vattissati, tato paraṃ na vattissatīti hevaṃ natthi.
Evampi saṃsārassa\
pacchimā koṭi na paññāyati, ettakāni kappasahassāni vaṭṭaṃ vattissati,
tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni\
kappasatasahassāni vaṭṭaṃ vattissati, tato paraṃ na vattissatīti hevaṃ
natthi. Evampi\
saṃsārassa pacchimā koṭi na paññāyati, ettakāni kappasatasahassāni
vaṭṭaṃ vattissati, tato\
paraṃ na vattissatīti hevaṃ natthi. Evampi saṃsārassa pacchimā koṭi na
paññāyati, ettakāni\
kappakoṭisatāni vaṭṭaṃ vattissati, tato paraṃ na vattissatīti hevaṃ
natthi. Evampi saṃsārassa\
pacchimā koṭi na paññāyati, ettakāni kappakoṭisahassāni vaṭṭaṃ
vattissati, tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni\
kappakoṭisatasahassāni vaṭṭaṃ vattissati, tato paraṃ na vattissatīti
hevaṃ natthi, evampi\
saṃsārassa pacchimā koṭi na paññāyati. Evampi saṃsārassa purimā koṭi na
paññāyati\
pacchimāpi koṭi na paññāyati. Majjheva saṃsāre santā ṭhitā patiṭṭhitā
allīnā upagatā\
ajjhositā adhimuttāti \'majjhe sarasmiṃ tiṭṭhataṃ. \'\
\
Iccāyasmā kappo padasandhi padasaṃsaggo padapāripūri akkharasamavāyo\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Kappoti: tassa
brāhmaṇassa nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ niruttibyañjanaṃ
abhilāpo.\
Kappo\'ti tassa brāhmaṇassa gottaṃ saṅkhā samaññā paññatti vohāro\'ti
āyasmā kappo.\
\
Oghe jāte mahabbhayeti: kāmoghe bhavoghe diṭṭhoghe avijjogho jāte
saṃjāte nibbatte\
abhinibbatte pātubhūte. Mahabbhayeti: jātibhaye jarābhaye vyādhibhaye
maraṇabhayeti\
\'oghe jāte mahabbhaye\'\
\
Jarāmaccuparetānanti: jarāya phuṭṭhānaṃ paretānaṃ samohitānaṃ
samannāgatānaṃ maccunā\
phuṭṭhānaṃ paretānaṃ samohitānaṃ samannāgatānaṃ jātiyā anugatānaṃ jarāya
anusaṭānaṃ\
byādhinā abhibhūtānaṃ maraṇena abbhāgatānaṃ atāṇānaṃ alenānaṃ
asaraṇānaṃ\
asaraṇībhūtānanti \'jarāmaccuparetānaṃ. \'\
\
Dīpaṃ pabrūhi mārisāti: dīpaṃ tāṇaṃ leṇaṃ saraṇaṃ gatiṃ parāyanaṃ brūhi
ācikkhāhi desehi\
paññapehi paṭṭhapehi vivarāhi vibhajāhi uttānīkarohi pakāsehi. Mārisāti:
piyavacanaṃ\
garuvacanaṃ sagāravasappatissādhivacanametaṃ mārisā\'ti \'dīpaṃ1 pabrūhi
mārisa. \'\
1. Disaṃ pabruhi - va, vi, ka.\
Dīsaṃ. - Va, vi, ka.\
\
\[BJT Page 294\] \[\\x 294/\]\
\
Tvañca me dīpamakkhāhīti: \'tva\'nti: bhagavantaṃ bhaṇati,
dīpamakkhāhīti: dīpaṃ tāṇaṃ\
lenaṃ saraṇaṃ gatiṃ parāyanaṃ akkhāhi ācikkhāhi desehi paññapehi
paṭṭhapehi vivarāhi\
vibhajāhi uttānīkarohi pakāsehīti tvañca me dīpamakkhāhi\'\
\
Yathayidaṃ nāparaṃ siyāti: yathayidaṃ dukkhaṃ idheva nirujjheyya,
vūpasameyya atthaṃ\
gaccheyya paṭippassambheyya puna paṭisandhikaṃ dukkhaṃ na nibbatteyya,
kāmadhātuyā\
vā rūpadhātuyā vā arūpadhātuyā vā kāmabhave vā rūpabhave vā arūpabhave
vā saññābhave\
vā asaññābhave vā nevasaññānāsaññābhave vā ekavokārabhave vā
catuvokārabhave vā\
pañcavokārabhave vā punagatiyā vā uppattiyā vā paṭisandhiyā vā bhave vā
saṃsāre vā\
vaṭṭe vā1 na jāyeyya na saṃjāyeyya na nibbatteyya nābhinibbatteyya
idheva nirujjheyya\
vūpasameyya atthaṃgaccheyya paṭippassambheyyāti \'yathayidaṃ nāparaṃ
siyā\'\
\
Tenāha so brāhmaṇo:\
\
\'Majjhe sarasmiṃ tiṭṭhataṃ (iccāyasmā kappo)\
Oghe jāte mahabbhaye,\
Jarāmaccuparetānaṃ\
Dīpaṃ pabrūhi mārisa,\
Tvañca me dīpamakkhāhi\
Yathayidaṃ nāparaṃ siyā\'\'ti.\
\
10-2\
\
Majjhe sarasmiṃ tiṭṭhataṃ (kappāti bhagavā)\
Oghe jāte mahabbhaye\
Jarāmaccuparetānaṃ\
Dīpaṃ pabrūmi kappa te.\
\
Majjhe sarasmiṃ tiṭṭhanti: \'saro\' vuccati saṃsāro. Āgamanaṃ gamanaṃ
gamanāgamanaṃ kālaṃ\
gati bhavābhavo2 cuti ca uppatti ca nibbatti ca bhedo ca jāti ca jarā ca
maraṇañca.\
Saṃsārassa purimā koṭi na paññāyati, pacchimāpi koṭi na paññāyati,
majjheva saṃsāre sattā\
ṭhitā patiṭṭhitā allīnā upagatā ajjhositā adhimuttā.\
\
Kathaṃ saṃsārassa purimā koṭi na paññāyati: ettakā jātiyo vaṭṭaṃ vatti5,
tato paraṃ na\
vattīti6 hevaṃ natthi. Evampi saṃsārassa purimā koṭi na paññāyati.
Ettakāni jātisatāni\
vaṭṭaṃ vatti, tato paraṃ na vattīti hevaṃ natthi. Evampi saṃsārassa
purimā koṭi na\
paññāyati. Ettakāni jātisahassāni vaṭṭaṃ vatti, tato paraṃ na vattīti.
Hevaṃ natthi, evampi\
saṃsārassa purimā koṭi na paññāyati. Ettakāni jātisatasahassāni vaṭṭaṃ
vatti. Tato paraṃ na\
vattīti hevaṃ natthi. Evampi saṃsārassa purimā koṭi na paññāyati. Ettakā
jāti koṭiyo vaṭṭaṃ\
vatti. Tato paraṃ na vattīti hevaṃ natthi. Evampi saṃsārassa purimā koṭi
na paññāyati.\
Ettakāni jātikoṭisatāni vaṭṭaṃ vatti tato paraṃ na vattīti hevaṃ natthi.
Evampi saṃsārassa\
purimā koṭi na paññāyati. Ettakāni jātikoṭisahassāni vaṭṭaṃ vatti
tatoparaṃ na vattīti hevaṃ\
natthi. Evampi saṃsārassa purimā koṭi na paññāyati ettakāni
jātikoṭisatasahassāni vaṭṭaṃ\
vatti tatoparaṃ na vattīti hevaṃ natthi. Evampi saṃsārassa purimā koṭi
na paññāyati.\
Ettakāni vassāni vaṭṭaṃ vatti, tato paraṃ na vattīti hevaṃ natthi.\
\
Evampi saṃsārassa purimā koṭi na paññāyati. Ettakāni vassasatāni vaṭṭaṃ
vatti, tato paraṃ\
na vattīti hevaṃ natthi. Evampi saṃsārassa purimā koṭi na paññāyati.
Ettakāni\
vassasahassāni vaṭṭaṃ vatti, tato paraṃ na vattīti hevaṃ natthi. Evampi
saṃsārassa purimā\
koṭi na paññāyati. Ettakāni vassasatasahassāni vaṭṭaṃ vatti, tato paraṃ
na vattīti hevaṃ\
natthi. Evampi saṃsārassa purimā koṭi na paññāyati. Ettakā vassakoṭiyo
vassaṃ vatti, tato\
paraṃ na vattīti hevaṃ natthi. Evampi saṃsārassa purimā koṭi na
paññāyati. Ettakāni\
vassakoṭisahassāni vaṭṭaṃ vatti, tato paraṃ na vattīti hevaṃ natthi.
Evampi saṃsārassa\
purimā koṭi na paññāyati. Ettakāni vassakoṭisatasahassāni vaṭṭaṃ vatti
tato paraṃ na vattīti\
hevaṃ natthi. Evampi saṃsārassa purimā koṭi na paññāyati. Ettakāni
kappāni vaṭṭaṃ vatti,\
tato paraṃ na vattīti hevaṃ natthi. Evampi saṃsārassa purimā koṭi na
paññāyati. Ettakāni\
kappasahassāni vaṭṭaṃ vatti, tato paraṃ na vattīti hevaṃ natthi. Evampi
saṃsārassa purimā\
koṭi na paññāyati. Ettakāni kappasatasahassāni vaṭṭaṃ vatti, tato paraṃ
na vattīti hevaṃ\
natthi. Evampi saṃsārassa purimā koṭi na paññāyati. Ettakā kappakoṭiyo
vaṭṭaṃ vatti, tato\
paraṃ na vattīti hevaṃ natthi. Evampi saṃsārassa purimā koṭi na
paññāyati. Ettakāni\
kappakoṭisatāni vaṭṭaṃ vatti, tato paraṃ na vattīti, hevaṃ natthi.
Evampi saṃsārassa purimā\
koṭi na paññāyati, ettakāni kappakoṭisatasahassāni vaṭṭaṃ vatti, tato
paraṃ na vattīti hevaṃ\
natthi. Evampi saṃsārassa purimā koṭi na paññāyati, ettakāni
kappakoṭisatasahassāni\
vaṭṭaṃ vatti. Tato paraṃ na vattīti hevaṃ natthi. Evampi saṃsārassa
purimā koṭi na\
paññāyati. Vuttaṃ hetaṃ bhagavatā:\
\
\'\'Anamataggoyaṃ bhikkhave, saṃsāro pubbā koṭi na paññāyati avijjā
nīvaraṇānaṃ sattānaṃ\
taṇhāsaṃyojanānaṃ saṃdhāvataṃ saṃsarataṃ. Evaṃ dīgharattaṃ kho
bhikkhave, dukkhaṃ\
paccanubhūtaṃ tippaṃ paccanubhūtaṃ byasanaṃ paccanubhūtaṃ kaṭasī
vaḍḍhatā,\
yāvañcidaṃ bhikkhave, alameva sabbasaṅkhāresu nibbindituṃ, alaṃ
virajjituṃ, alaṃ\
vimuccitunti. Evaṃ saṃsārassa purimā koṭi na paññāyati.\
\
Kathaṃ saṃsārassa pacchimā koṭi na paññāyati: ettakā jātiyo vaṭṭaṃ
vattissati, tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni jātisatāni\
vaṭṭaṃ vattissati, tato paraṃ na vattissatīti hevaṃ natthi. Evampi
saṃsārassa pacchimā koṭi\
na paññāyati, ettakāni jātisahassāni vaṭṭaṃ vattissati, tato paraṃ na
vattissatīti hevaṃ natthi.\
Evampi saṃsārassa pacchimā koṭi na paññāyati, ettakāni jātisatasahassāni
vaṭṭaṃ vattissati,\
tato paraṃ na vattissatīti hevaṃ natthi. Evampi saṃsārassa pacchimā koṭi
na paññāyati,\
ettakā jātikoṭiyo vaṭṭaṃ vattissati, tato paraṃ na vattissatīti hevaṃ
natthi. Evampi saṃsārassa\
pacchimā koṭi na paññāyati, ettakāni jātikoṭisatāni vaṭṭaṃ vattissati,
tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni\
jātikoṭisahassāni vaṭṭaṃ vattissati, tato paraṃ na vattissatīti hevaṃ
natthi. Evampi saṃsārassa\
pacchimā koṭi na paññāyati, ettakāni jātikoṭisatasahassāni vaṭṭaṃ
vattissati, tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni vassāni\
vaṭṭaṃ vattissati, tato paraṃ na vattissatīti hevaṃ natthi. Evampi
saṃsārassa pacchimā koṭi\
na paññāyati, ettakāni vassasatāni vaṭṭaṃ vattissati, tato paraṃ na
vattissatīti hevaṃ natthi.\
Evampi saṃsārassa pacchimā koṭi na paññāyati, ettakāni vassasahassāni
vaṭṭaṃ vattissati,\
tato paraṃ na vattissatīti hevaṃ natthi. Evampi saṃsārassa pacchimā koṭi
na paññāyati,\
ettakāni vassasatasahassāni vaṭṭaṃ vattissati, tato paraṃ na
vattissatīti hevaṃ natthi. Evampi\
saṃsārassa pacchimā koṭi na paññāyati, ettakā vassakoṭiyo vaṭṭaṃ
vattissati, tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni\
vassakoṭisatāni vaṭṭaṃ vattissati, tato paraṃ na vattissatīti hevaṃ
natthi. Evampi saṃsārassa\
pacchimā koṭi na paññāyati, ettakāni vassakoṭisahassāni vaṭṭaṃ
vattissati, tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni\
vassakoṭisatasahassāni vaṭṭaṃ vattissati, tato paraṃ na vattissatīti
hevaṃ natthi. Evampi\
saṃsārassa pacchimā koṭi na paññāyati, ettakā kappāni vaṭṭaṃ vattissati,
tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni\
kappasatāni vaṭṭaṃ vattissati, tato paraṃ na vattissatīti hevaṃ natthi.
Evampi saṃsārassa\
pacchimā koṭi na paññāyati, ettakāni kappasahassāni vaṭṭaṃ vattissati,
tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni\
kappasatasahassāni vaṭṭaṃ vattissati, tato paraṃ na vattissatīti hevaṃ
natthi. Evampi\
saṃsārassa pacchimā koṭi na paññāyati, ettakā vassakoṭiyo vaṭṭaṃ
vattissati, tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni\
vassakoṭisatāni vaṭṭaṃ vattissati, tato paraṃ na vattissatīti hevaṃ
natthi. Evampi saṃsārassa\
pacchimā koṭi na paññāyati, ettakāni vassakoṭisahassāni vaṭṭaṃ
vattissati, tato paraṃ na\
vattissatīti hevaṃ natthi. Evampi saṃsārassa pacchimā koṭi na paññāyati,
ettakāni\
vassakoṭisatasahassāni vaṭṭaṃ vattissati, tato paraṃ na vattissatīti
hevaṃ natthi, evampi\
saṃsārassa pacchimā koṭi na paññāyati. Evaṃ saṃsārassa purimā koṭi na
paññāyati\
pacchimāpi koṭi na paññāyati. Majjheva saṃsāre santā ṭhitā patiṭṭhitā
allīnā upagatā\
ajjhositā adhimuttāti \'majjhe sarasmiṃ tiṭṭhataṃ. \'\
\
Kappāti bhagavā taṃ brāhmaṇaṃ nāmena ālapati: bhagavā\'ti
gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'kappāti bhagavā. \'\
\
1. Vaddhevā - pana.\
2. Bhavābhave - pa, va.\
\
\[BJT Page 296\] \[\\x 296/\]\
\
Oghe jāte mahabbhayeti: kāmoghe bhavoghe diṭṭhogho avijjoghe jāte
saṃjāte nibbatte\
abhinibbatte pātubhūte. Mahabbhayeti: jātibhaye jarābhaye vyādhibhaye
maraṇabhayeti\
\'oghe jāte mahabbhaye\'\
\
Jarāmaccuparetānanti: jarāya phuṭṭhānaṃ paretānaṃ samohitānaṃ
samannāgatānaṃ maccunā\
phuṭṭhānaṃ paretānaṃ samohitānaṃ samannāgatānaṃ jātiyā anugatānaṃ jarāya
anusaṭānaṃ\
byādhinā abhibhūtānaṃ maraṇena abbhāhatānaṃ atāṇānaṃ alenānaṃ
asaraṇānaṃ\
asaraṇībhūtānanti \'jarāmaccuparetānaṃ\'\
\
Dīpaṃ pabrūmi kappa yeti: dīpaṃ tāṇaṃ lenaṃ saraṇaṃ gatiṃ parāyanaṃ
brūmi ācikkhāmi\
desemi paññapemi paṭṭhapemi vivarāmi vibhajāmi uttānīkaromi pakāsemīti
\'dīpaṃ\
pabrūmi kappa te\'\
\
Tenāha bhagavā:\
\
\'\'Majjhe sarasmiṃ tiṭṭhitaṃ (kappāti bhagavā)\
Oghe jāte mahabbhaye,\
Jarāmaccuparetānaṃ\
Dīpaṃ pabrūmi kappa te\'\'ti.\
\
10-3\
\
Akiñcanaṃ anādānaṃ - etaṃ dīpaṃ anāparaṃ\
Nibbānaṃ iti naṃ brūmi - jarāmaccuparikkhayaṃ.\
\
Akiñcanaṃ anādānanti: \'kiñcana\'nti: rāgakiñcanaṃ dosakiñcanaṃ
mohakiñcanaṃ\
mānakiñcanaṃ diṭṭhikiñcanaṃ kilesakiñcanaṃ duccaritakiñcanaṃ
kiñcanappahānaṃ\
kiñcanavūpasamo1 kiñcanapaṭinissaggo2 kiñcanapaṭippassaddhi3 amataṃ
nibbānanti\
akiñcanaṃ. Anādānanti: \'ādānaṃ vuccati taṇhā: yo rāgo sārāgo anunayo
anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ ādānappahānaṃ ādānavūpasamo ādānapaṭinissaggo\
ādānapaṭippassaddhi amataṃ nibbānanti \'\'akiñcanaṃ anādānaṃ\'\'\
\
1. Kiñcanavūpasamaṃ - machasaṃ\
2. Paṭinissaggaṃ - machasaṃ\
3. Paṭippassaddhiṃ - machasaṃ.\
\
\[BJT Page 298\] \[\\x 298/\]\
\
Etaṃ dīpaṃ anāparanti: etaṃ dīpaṃ tāṇaṃ lenaṃ saraṇaṃ gati parāyanaṃ.
Anāparanti: tamhā\
paro añño dīpo natthi, atha kho so yeva1 dīpo aggo ca seṭṭho ca viseṭṭho
ca pāmokkho ca\
uttamo ca pavaro cāti \'etaṃ dīpaṃ anāparaṃ\'.\
Nibbānaṃ iti naṃ brūmīti: \'vānaṃ\' vuccati taṇhā, \'\'yo rāgo sārāgo
anunayo anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ. \'\' Vānappahānaṃ vānavūpasamo vānapaṭinissaggo\
(vānapaṭippassaddhi2) amataṃ nibbānaṃ. Itīti: padasandhi padasaṃsaggo
padapāripūri\
akkharasamavāyo byañjanasiliṭṭhatā padānupubbatāpetaṃ3 itīti: brūmīti
brūmi ācikkhāmi\
desemi paññapemi paṭṭhapemi vivarāmi vibhajāmi uttānīkaromi pakāsemīti
\'nibbānaṃ iti\
naṃ brūmi. \'\
\
Jarāmaccuparikkhayanti: jarāmaraṇassa pahānaṃ vūpasamo paṭinissaggo
paṭippassaddhi\
amataṃ nibbānanti \'jarāmaccuparikkhayaṃ\'\
\
Tenāha bhagavā:\
\
\'\'Akiñcanaṃ anādānaṃ, etaṃ dīpaṃ anāparaṃ\
Nibbānaṃ iti naṃ brūmi jarāmaccuparikkhaya\'\'nti\
\
10-4\
\
Etadaññāya4 ye satā - diṭṭhadhammābhinibbutā\
Na te māravasānugā - na te mārassa paddhagū. 5\
\
Etadaññāya ye satāni: \'eta\'nti: amataṃ nibbānaṃ \'\'yo so
sabbasaṃkhārasamatho\
sabbūpadhipaṭinissaggo taṇhakkhayo virāgo nirodho nibbānaṃ. \'\'
Aññāyāti: aññāya jānitvā\
tulayitvā tīrayitvā vibhāvayitvā vibhūtaṃ katvā. Sabbe saṅkhārā
aniccā\'ti viditaṃ katvā\
tulayitvā tīrayitvā vibhāvayitvā vibhūtaṃ katvā \'sabbe saṅkhārā
dukkhā\'ti viditaṃ katvā\
tulayitvā tīrayitvā vibhāvayitvā vibhūtaṃ katvā sabbe saṅkhārā
aniccā\'ti viditaṃ katvā\
tulayitvā tīrayitvā vibhāvayitvā vibhūtaṃ katvā \'sabbe dhammā
anattā\'ti viditaṃ katvā\
tulayitvā tīrayitvā vibhāvayitvā vibhūtaṃ katvā sabbe saṅkhārā
aniccā\'ti viditaṃ katvā\
tulayitvā tīrayitvā vibhāvayitvā vibhūtaṃ katvā \'yaṃ kiñci
samuyadadhammaṃ sabbaṃ taṃ\
nirodhadhamma\'ntī\
Aññāya jānitvā tulayitvā tīrayitvā vibhāvayitvā vibhūtaṃ katvā. Yeti
arahanto khīṇāsavā\
satāti: catūhi kāraṇehi satā: kāye kāyānupassanāsatipaṭṭhānaṃ bhāvitattā
satā, caranti\
caranto viharanto irīyanto vattento pālento yapento yāpento. Vedanāsu\
vedanānupassanāsatipaṭṭhānaṃ bhāvitattā satā, caranti caranto viharanto
irīyanto vattento\
pālento yapento yāpento. Citte cittānupassanāsatipaṭṭhānaṃ bhāvitattā
satā, caranti caranto\
viharanto irīyanto vattento pālento yapento yāpento. Dhamme\
dhammānupassanāsatipaṭṭhānaṃ bhāvitattā satā, caranti caranto viharanto
irīyanto vattento\
pālento yapento yāpento. Te vuccati \'satā\'ti \'etadaññāya ye satā. \'\
1. So evaṃ - machasaṃ.\
2. Vānapaṭippassaddhiṃ - machasaṃ\
3. Metaṃ - va, vi, ka.\
4. Bhāventā - machasaṃ, syā.\
5. Etadatthāya - va, vi, ka.\
6. Paṭṭhagu - syā.\
Paṭṭhagū - va. Vi. Ka.\
\
\[BJT Page 300\] \[\\x 300/\]\
\
Diṭṭhadhammābhinibbutāti: \'diṭṭhadhammā\'ti: diṭṭhadhammā ñātadhammā
tulitadhammā\
tīritadhammā vibhūtadhammā vibhāvitadhammā. Abhinibbutāti: rāgassa1
nibbāpitattā\
nibbutā, dosassa nibbāpitattā nibbutā, mohassa nibbāpitattā nibbutā,
kodhassa nibbāpitattā\
nibbutā, upanāhassa nibbāpitattā nibbutā, makkhassa nibbāpitattā
nibbutā, paḷāsassa\
nibbāpitattā nibbutā, issāya nibbāpitattā nibbutā, macchariyassa
nibbāpitattā nibbutā, māyāya\
nibbāpitattā nibbutā, sāṭheyyassa nibbāpitattā nibbutā, thambhassa
nibbāpitattā nibbutā,\
sārambhassa nibbāpitattā nibbutā, mānassa nibbāpitattā nibbutā,
atimānassa nibbāpitattā\
nibbutā, madassa nibbāpitattā nibbutā, pamādassa nibbāpitattā nibbutā,
sabbakilesānaṃ\
nibbāpitattā nibbutā, sabbaduccaritānaṃ nibbāpitattā nibbutā,
sabbadarathānaṃ nibbāpitattā\
nibbutā, sabbapariḷāhānaṃ nibbāpitattā nibbutā, sabbasantāpānaṃ
nibbāpitattā nibbutā,\
sabbākusalābhisaṅkhārānaṃ santattā samitattā vūpasamitattā vijjhātattā
nibbutattā vigatattā\
paṭippassaddhattā santā upasantā vūpasantā nibbutā paṭippassaddhāti\
\'diṭṭhadhammābhinibbutā. \'\
\
Na te māravasānugatāti: \'māro\'ti: \'\'yo so māro kaṇho adhipati antagū
namuci\
pamattabandhu. Na te māravasānugatāti: na te mārassa vase vattanti, napi
māro tesu vasaṃ\
vatteti te māraṃ ca mārapakkhaṃ ca mārapāsaṃ ca mārabalisaṃ ca mārāmisaṃ
ca\
māravisayaṃ ca māranivāpaṃ ca2 māragocaraṃ ca mārabandhanaṃ ca
abhibhuyya\
abhibhavitvā ajjhottharitvā pariyādiyitvā madditvā caranti viharanti
irīyanti vattenti pālenti\
yapenti yāpentīti \'na te māravasānugā. \'\
\
Na te mārassa paddhagūti: 3 na te mārassa paddhā paddhacarā4 paricārikā
sissā5 buddhassa\
te bhagavato paddhā paddhacarā6 paricārikā sissāti \'na te mārassa
paddhagūti.\
\
Tenāha bhagavā:\
\
\'\'Etadaññāya ye satā diṭṭhadhammābhinibbutā,\
Na te māravasānugā na te mārassa paddhagūti.\
\
Saha gāthāpariyosānā ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, 2 tesaṃ anekapāṇasahassānaṃ virajaṃ vītamalaṃ
dhammacakkhuṃ\
udapādi. \'Yaṃ kiñci samudayadhammaṃ sabbaṃ taṃ nirodhadhamma\'nti.
Tassa brāhmaṇassa\
anupādāya āsavehi cittaṃ vimucci. Saha arahattappattā
ajinajaṭāvākacīratidaṇḍakamaṇḍalu\
kesā ca massu ca antarahitā. Bhaṇḍu kāsāyavatthavasano
saṅghāṭipattacīvaradharo\
anavatthapaṭipattiyā pañjaliko bhagavantaṃ namassamāno nisinno hoti:
\'satthā me bhante\
bhagavā sāvako\' hamasmī\'ti.\
\
Kappa suttaniddeso samatto.\
\
1. Lobhassa - va, vi, ka\
2. Māranivāsaṃ ca, machasaṃ.\
3. Paṭṭhatūtī - syā.\
Paṭṭhabhūti - va. Vi, ka.\
4. Paṭṭhā paṭṭhacarā - va, vi, ka.\
5. Paricārikā siyā - machasaṃ, va, vi, ka.\
6. Paṭṭhā paṭṭhacarā - va, vi, ka, syā.\
\
\[BJT Page 302\] \[\\x 302/\]\
11. Jatukaṇṇī suttaniddeso.\
\
11-1\
\
Sutvānahaṃ vīra akāmakāmiṃ (iccāyasmā jatukaṇṇī)\
Oghātigaṃ puṭṭhumakāmamāgamaṃ,\
Santipadaṃ brūhi sahājanetta1\
Yathātacchaṃ bhagavā brūhi metaṃ,\
\
Sutvānahaṃ vīra akāmakāminti: \'sutvā\'ti: sutvā suṇitvā uggahetvā
upadhāretvā\
upalakkhayitvā \'itipi so bhagavā arahaṃ sammāsambuddho
vijjācaraṇasampanno sugato\
lokavidū anuttaro purisadammasārathī satthā devamanussānaṃ buddho
bhagavā\'ti\
\'sutvānahaṃ. Vīrāti: vīro bhagavā, viriyavāti vīro, pahūti vīro2
visavīti vīro3 alamattoti4\
vīro, sūroti vīro, vikkanto abhīru acchamhī anutrāsī apalāyī
pahīnabhayabheravo\
vigatalomahaṃsoti vīro.\
\
1. \'\'Virato idha sabbapāpakehi\
Nirayadukkhamaticca viriyavā so,\
So viriyavā padhānavā\
Vīro tādī pavuccate tathattā\'\'ti. \[A\]\
\
Sutvānahaṃ vīra.\
\
Akāmakāminti: \'kāmā\'ti: uddānato dve kāmā: vatthukāmā ca kilesakāmā
ca. Katame\
vatthukāmā? Manāpikā rūpā manāpikā saddā manāpikā gandhā manāpikā rasā
manāpikā\
phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā
hatthigavāssavaḷavā,\
khettaṃ vatthu hiraññaṃ suvaṇṇaṃ gāmanigamarājadhāniyo raṭṭhaṃ ca
janapado ca koso ca\
koṭṭhāgāraṃ ca, yaṃ kiñci rajanīyaṃ vatthu vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, parinimmitā kāmā,
animmitā kāmā,\
pariggahitā kāmā, apariggahitā kāmā, mamāyitā kāmā, amamāyitā kāmā,
sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo: yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
\'\'Addasaṃ kāmaṃ te mūlaṃ saṅkappā kāma jāyasi,\
Na taṃ saṅkappayissāmi evaṃ kāme na hehisī\'\'ti\
\
Ime vuccanti kilesakāmā.\
\
Buddhassa bhagavato vatthukāmā pariññātā kilesakāmā pahīnā,
vatthukāmānaṃ\
pariññātattā kilesakāmānaṃ pahīnattā bhagavā na kāme kāmeti, na kāme
pattheti, na kāme\
piheti, na kāme abhijappati, ye kāme kāmenti kāme patthenti, kāme
pihenti, kāme\
abhijappanti, te kāmakāmino rāgarāgino saññāsaññino, bhagavā na kāme
kāmeti, na kāme\
pattheti, na kāme piheti, na kāme abhijappati, tasmā buddho akāmo
nikkāmo cattakāmo\
vantakāmo muttakāmo pahīnakāmo paṭinissaṭṭhakāmo vītarāgo vigatarāgo
cattarāgo\
vantarāgo muttarāgo pahīnarāgo paṭinissaṭṭharāgo nicchāto nibbuto
sītībhūto\
sukhapaṭisaṃvedī brahmabhūtena attanā viharatīti \'sutvānahaṃ vīra
akāmakāmiṃ\'.\
Iccāyasmā jatukaṇṇīti:\
Iccāti: padasandhi padasaṃsaggo padapāripūri akkharasamavāyo
byañjanasiliṭṭhatā\
padānupubbatāpetaṃ \'iccāti\'. Āyasmā\'ti: piyavacanaṃ garuvacanaṃ
sappatissādhivacanametaṃ\
\'āyasmā\'ti. Jatukaṇṇīti: tassa brāhmaṇassa gottaṃ saṅkhā samaññā
paññatti vohāroti\
\'iccāyasmā jatukaṇṇī\'.\
\
1. Sahajanetta - machasaṃ.\
Mahājanetta - va, vi, ka.\
2. Pabhūti vīro - va, vi, ka.\
3. Vīsati vīro - va, vi, ka.\
4. Alamatthoti - va, vi, ka.\
\[A.\] Suttanipāta - sabhiyasutta.\
\
\[BJT Page 304\] \[\\x 304/\]\
\
Oghātigaṃ puṭṭhumakāmamāgamanti: \'oghātiga\'nti: oghātigaṃ oghaṃ
atikkantaṃ\
samatikkantaṃ vītivattanti \'oghātigaṃ\'. Puṭṭhunti: puṭṭhuṃ pucchituṃ
yācituṃ ajjhesituṃ\
pasādetuṃ. Akāmamāgamanti: akāmaṃ puṭṭhuṃ nikkāmaṃ1 cattakāmaṃ
vantakāmaṃ\
muttakāmaṃ pahīnakāmaṃ paṭinissaṭṭhakāmaṃ vītarāgaṃ vigatarāgaṃ
cattarāgaṃ\
vantarāgaṃ muttarāgaṃ pahīnarāgaṃ paṭinissaṭṭharāgaṃ āgamhā āgatamhā
sampannamhā\
tayā saddhiṃ samāgatamhāti \'oghātigaṃ puṭṭhumakāmamāgamaṃ. \'\
\
Santipadaṃ brūhi sahājanettā2ti: \'santī\'ti: ekena ākārena santipi
santipadampi tameva amataṃ\
nibbānaṃ, yo so sabbasaṅkhārasamatho sabbūpadhipaṭinissaggo taṇhakkhayo
virāgo\
nirodho nibbānaṃ.\
\
Vuttaṃ hetaṃ bhagavatā:\
\
Santametaṃ padaṃ, paṇītametaṃ padaṃ, yadidaṃ sabbasaṃkhārasamatho\
sabbūpadhipaṭinissaggo taṇhakkhayo virāgo nirodho nibbānanti.
Athāparenākārena ye\
dhammā santādhigamāya santiphusanāya santi sacchikiriyāya saṃvattanti,
seyyathīdaṃ:\
cattāro satipaṭṭhānā, cattāro sammappadhānā, cattāro iddhipādā,
pañcindriyāni,\
pañcabalāni, sattabojjhaṅgā, ariyo aṭṭhaṅgiko maggo, ime vuccanti
santipadaṃ tāṇapadaṃ\
lenapadaṃ saraṇapadaṃ abhayapadaṃ accutapadaṃ amatapadaṃ nibbānapadaṃ
brūhi\
ācikkhāhi desehi paññapehi paṭṭhapehi vivarāhi vibhajāhi uttānīkarohi
pakāsehi.\
Sahājanettāti: \'nettaṃ\' vuccati sabbaññutañāṇaṃ, buddhassa bhagavato
nettaṃ ca jinabhāvo\
ca bodhiyā mūle apubbaṃ acarimaṃ ekasmiṃ khaṇe uppanno, tasmā buddho
sahājanettoti\
\'santipadaṃ brūhi sahājanetta. \'\
\
Yathātacchaṃ bhagavā brūhi metanti: yathātacchaṃ vuccati amataṃ nibbānaṃ
yo so\
sabbasaṃkhārasamatho sabbūpadhipaṭinissaggo taṇhakkhayo virāgo nirodho
nibbānaṃ,\
bhagavāti: gāravādhivacanametaṃ: apica, bhaggarāgoti bhagavā:
bhaggadosoti bhagavā:\
bhaggamohoti bhagavā: bhaggamānoti bhagavā: bhaggadiṭṭhīti bhagavā:
bhaggakaṇṭakoti\
bhagavā: bhaggakilesoti bhagavā: bhaji vibhaji pavibhaji dhammaratananti
bhagavā:\
bhavānaṃ antakaroti bhagavā : bhāvitakāyo bhāvitasīlo bhāvitacitto
bhāvitapaññoti bhagavā:\
bhaji vā bhagavā araññe vanapatthāni pantāni senāsanāni appasaddāni
appanigghosāni\
vijanavātāni manussarāhaseyyakāni paṭisallānasāruppānīti bhagavā: bhāgī
vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavā\'ti. Brūhi metanti: brūhi ācikkhāhi desehi
paññapehi paṭṭhapehi\
vivarāhi vibhajāhi uttānīkarohi pakāsehīti \'yathātacchaṃ bhagavā brūhi
metaṃ. \'\
Tenāha so brāhmaṇo:\
\
\'\'Sutvānahaṃ vīra akāmakāmiṃ (iccāyasmā jatukaṇṇī)\
Oghātigaṃ puṭṭhumakāmamāgamaṃ,\
Santipadaṃ brūhi sahājanetta\
Yathātacchaṃ bhagavā brūhi meta\'\'nti.\
\
1. Nikāmaṃ - va, vi, ka.\
2. Mahājanetta - ca, vi, ka.\
\
\[BJT Page 306\] \[\\x 306/\]\
\
11-2\
\
Bhagavā hi kāme abhibhuyya irīyati\
Ādiccova paṭhaviṃ teji tejasā,\
Parittapaññassa me bhūripañña, 1\
Ācikkha dhammaṃ yamahaṃ vijaññaṃ\
Jātijarāya idha vippahānaṃ.\
\
Bhagavā hi kāme abhibhuyya irīyatīti: \'bhagavā\'ti
gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti.\
\
\
\[BJT Page 306\] \[\\x 306/\]\
\
Kāmāti: uddānato2 dve kāmā: vatthukāmā ca kilesakāmā ca.\
Katame vatthukāmā? Manāpikā rūpā manāpikā saddā manāpikā gandhā manāpikā
rasā\
manāpikā phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā\
hatthigavāssavaḷavā, khettaṃ vatthu hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgāraṃ ca, yaṃ kiñci rajanīyaṃ vatthu
vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, parinimmitā kāmā,
animmitā kāmā,\
pariggahitā kāmā, apariggahitā kāmā, mamāyitā kāmā, amamāyitā kāmā,
sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo: yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
\'\'Addasaṃ kāmaṃ te mūlaṃ saṅkappā kāma jāyasi,\
Na taṃ saṅkappayissāmi evaṃ kāme na hehisī\'\'ti\
\
Ime vuccanti kilesakāmā.\
\
Bhagavā vatthukāme parijānitvā kilesakāme pahāya abhibhuyya abhibhavitvā
ajjhottharitvā\
pariyādiyitvā madditvā3 carati viharati irīyati vatteti pāleti yapeti
yāpetīti \'bhagavā hi kāme\
abhibhuyya irīyati. \'\
\
Ādiccova paṭhaviṃ teji tejasātī: \'ādicco\' vuccati suriyo, paṭhavī
vuccati jagati, yathā suriyo\
tejī4 tejena samannāgato paṭhaviṃ abhibhuyya abhibhavitvā ajjhottharitvā
pariyādiyitvā\
santāpayitvā sabbaṃ ākāsagataṃ tamagataṃ abhivihacca andhakāraṃ
vidhametvā ālokaṃ\
dassayitvā ākāse antalikkhe gaganapathe5 vegena gacchati evameva bhagavā
ñāṇatejī6\
ñāṇatejena samannāgato sabbaṃ abhisaṃkhārasamudayaṃ
-pe\-\-\-\-\-\-\-\-\--\
Kilesatamaṃ avijjandhakāraṃ vidhamitvā ñāṇālokaṃ dassetvā vatthukāme
parijānitvā\
kilesakāme pahāya abhibhuyya abhibhavitvā ajjhottharitvā pariyādiyitvā
madditvā carati\
viharati irīyati vatteti7 pāleti yapeti yāpetīti ādiccova paṭhaviṃ tejī
tejasā.\
Parittapaññassa me bhūripaññāti: ahamasmi parittapañño omakapañño
lāmakapañño\
chattakapañño8, tvampi mahāpañño puthupañño hāsupañño9 javanapañño
tikkhapañño\
nibbedhikapañño. Bhūrī vuccati paṭhavī, bhagavā tāya paṭhaviyā samāya
paññāya vipulāya\
vitthatāya samannāgatoti parittapaññassa me bhūripañña.\
\
1. Bhūripañño - machasaṃ, syā\
2. Udānato - pana.\
3. Madditvā iti - machasaṃ natthi.\
4. Teji tejasā tejena - va, ka, vi, pa-\
5. Gamana pathe - syā.\
6. Ñāṇī ñāṇa tejena - va - vi - ka.\
7. Pavatteti - pana.\
8. Chatukka - machasaṃ.\
9. Hāsapañño - machasaṃ - ka -\
\
\[BJT Page 308\] \[\\x 308/\]\
\
Ācikkha dhammaṃ yamahaṃ vijaññanti: \'dhammanti\': ādikalyāṇaṃ
majjhekalyāṇaṃ\
pariyosānakalyāṇaṃ sātthaṃ savyañjanaṃ kevalaparipuṇṇaṃ parisuddhaṃ
brahmacariyaṃ\
cattāro satipaṭṭhāne cattāro sammappadhāne cattāro iddhipāde
pañcindriyāni pañcabalāni\
sattabojjhaṅge ariyaṃ aṭṭhaṅgikaṃ maggaṃ nibbānaṃ (nibbānagāminiñca)
paṭipadaṃ\
ācikkhāhi desehi paññapehi paṭṭhapehi vivarāhi vibhajāhi uttānīkarohi
pakāsehīti.\
Yamahaṃ vijaññanti: yamahaṃ jāneyyaṃ ājāneyyaṃ vijāneyyaṃ paṭijāneyyaṃ
paṭivijjheyyaṃ\
adhigaccheyyaṃ passeyyaṃ sacchikareyyanti ācikkha dhammaṃ yamahaṃ
vijaññaṃ.\
Jāti jarāya idha vippahānanti - idheva jāti jarāya maraṇassa pahānaṃ
vūpasamaṃ\
paṭinissaggaṃ paṭipassaddhiṃ amataṃ nibbānanti \'jāti jarāya idha
vippahānaṃ\'.\
\
Tenāha so brāhmaṇo:\
\
\'\'Bhagavā hi kāme abhibhuyya irīyati\
Ādiccova paṭhaviṃ tejī tejasā\
Parittapaññassa me bhūripañña\
Ācikkha dhammaṃ yamahaṃ vijaññaṃ\
Jātijarāya idha vippahāna\'\'nti.\
\
11-3\
\
Kāmesu vinaya gedhaṃ (jatukaṇṇīti bhagavā)\
Nekkhammaṃ daṭṭhu khemato,\
Uggahitaṃ nirattaṃ vā\
Mā te vijjittha kiñcanaṃ.\
\
Kāmesu vinaya gedhanti: \'kāmā\'ti: uddānato dve kāmā:\
Vatthukāmā ca kilesakāmā ca.\
Katame vatthukāmā? Manāpikā rūpā manāpikā saddā manāpikā gandhā manāpikā
rasā\
manāpikā phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā\
hatthigavāssavaḷavā, khettaṃ vatthu hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgāraṃ ca, yaṃ kiñci rajanīyaṃ vatthu
vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, parinimmitā kāmā,
animmitā kāmā,\
pariggahitā kāmā, apariggahitā kāmā, mamāyitā kāmā, amamāyitā kāmā,
sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo: yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
\'\'Addasaṃ kāmaṃ te mūlaṃ saṅkappā kāma jāyasi,\
Na taṃ saṅkappayissāmi evaṃ kāme na hehisī\'\'ti\
\
Ime vuccanti kilesakāmā.\
\
\'Gedho vuccati taṇhā yo rāgo sārāgo anunayo anurodho nandi nandirāgo
cittassa sārāgo\
icchā mucchā ajjhosānaṃ gedho paḷigedho saṅgo paṅko ejā māyā janikā
sañjanikā sañjaninī\
sibbanī jālinī saritā visattikā suttaṃ visaṭā āyūhanī dutiyā paṇidhi
bhavanetti vanaṃ\
vanatho santhavo sneho apekkho paṭibandhu āsā āsiṃsanā āsiṃsitattaṃ,
rūpāsā saddāsā\
gandhāsā rasāsā phoṭṭhabbāsā lābhāsā dhanāsā puttāsā jīvitāsā, jappā
pajappā abhijappā\
jappanā jappitattaṃ loluppaṃ loluppāyanā loluppāyitattaṃ pucchiñcikatā
sādukamyatā,\
adhammarāgo visamalobho nikanti nikāmanā patthanā pihanā sampatthanā,
kāmataṇhā\
bhavataṇhā vibhavataṇhā rūpataṇhā arūpataṇhā nirodhataṇhā, rūpataṇhā
saddataṇhā\
gandhataṇhā rasataṇhā phoṭṭhabbataṇhā dhammataṇhā, ogho yogo gantho
upādānaṃ\
āvaraṇaṃ nīvaraṇaṃ chadanaṃ bandhanaṃ upakkileso anusayo pariyuṭṭhānaṃ
latā\
vevicchaṃ, dukkhamūlaṃ dukkhanidānaṃ dukkhappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
lobho\
akusalamūlaṃ. Kāmesu vinaya gedhanti: kāmesu gedhaṃ vinaya1 paṭivinaya
pajaha2\
vinodehi byantīkarohi anabhāvaṃ gamehīti kāmesu vinaya gedhaṃ.
Jatukaṇṇīti bhagavāti:\
taṃ brāhmaṇaṃ gottena ālapati. Bhagavāti: gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'jatukaṇṇīti bhagavā. \'\
\
1. Vineyya gedhaṃ - pana.\
2. Pajahāhi - pana.\
\[BJT Page 310\] \[\\x 310/\]\
\
Nekkhammaṃ daṭṭhu khematoti: \'nekkhammanti\': sammā paṭipadaṃ
anulomapaṭipadaṃ\
apaccanīkapaṭipadaṃ anvatthapaṭipadaṃ dhammānudhammapaṭipadaṃ sīlesu\
paripūrakāritaṃ indriyesu guttadvārataṃ bhojane mattaññutaṃ
jāgariyānuyogaṃ\
satisampajaññaṃ cattāro satipaṭṭhāne cattāro sammappadhāne cattāro
iddhipāde\
pañcindriyāni pañcabalāni sattabojjhaṅge ariyaṃ aṭṭhaṅgikaṃ maggaṃ
nibbānañca\
nibbānagāminiñca paṭipadaṃ khemato tāṇato lenato saraṇato abhayato
accutato amatato\
nibbānato daṭṭhuṃ passitvā tulayitvā tīrayitvā vibhāvayitvā vibhūtaṃ
katvāti \'nekkhammaṃ\
daṭṭhu khemato. \'\
Uggahitaṃ nirattaṃ vāti: \'uggabhita\'nti: taṇhāvasena diṭṭhivasena
gabhitaṃ parāmaṭṭhaṃ\
abhiniviṭṭhaṃ ajjhositaṃ adhimuttaṃ. Nirattaṃ vāti: nirassitabbaṃ1
muñcitabbaṃ\
pajahitabbaṃ2 vinodetabbaṃ3 (byantīkātabbaṃ) anabhāvaṃ gametabbanti
uggahitaṃ nirattaṃ\
vā.\
\
Mā te vijjittha kiñcananti rāgakiñcanaṃ dosakiñcanaṃ mohakiñcanaṃ
mānakiñcanaṃ\
diṭṭhikiñcanaṃ kilesakiñcanaṃ duccaritakiñcanaṃ. Idaṃ kiñcanaṃ tuyhaṃ mā
vijjittha, mā\
saṃvijjittha, pajaha vinodehi byantīkarohi anabhāvaṃ gamehīti \'mā te
vijjittha kiñcanaṃ\'\
tenāha bhagavā:\
\
\'Kāmesu vinaya gedhaṃ (jatukaṇṇīti bhagavā)\
Nekkhammaṃ daṭṭhu khemato,\
Uggahitaṃ nirattaṃ vā\
Mā te vijjittha kiñcana\'\'nti.\
\
11-4\
\
Yaṃ pubbe taṃ visosehi4\
Pacchā te māhu kiñcanaṃ\
Majjhe ce no5 gahessasi\
Upasanto carissasi-.\
\
Yaṃ pubbe taṃ visosehīti: atīte saṅkhāre ārabbha ye kilesā uppajjeyyuṃ,
te kilese sosehi\
visosehi sukkhāpehi visukkhāpehi abījaṃ karohi pajaha vinodehi
byantīkarohi anabhāvaṃ\
gamehīti evampi \'yaṃ pubbe taṃ visosehi. \' Athavā ye atītā
kammābhisaṅkharā\
avipakkavipākā te kammābhisaṃkhāre6 sosehi visosebhi sukkhāpebhi
visukkhāpebhi abījaṃ\
karobhi pajaha vinodehi byantīkarobhi anabhāvaṃ gamehīti evampi \'yaṃ
pubbe taṃ\
visosehi. \'\
\
1. Nirattaṃ vāti nirattaṃ vā - machasaṃ.\
2. Vijahitabbaṃ - machasaṃ.\
3. Vinoditabbaṃ - machasaṃ.\
4. Visodhehi - pana.\
5. Veno - va, vi, ka, ma.\
6. Kammābhisaṃkhārā - pana.\
\
\[BJT Page 312\] \[\\x 312/\]\
\
Pacchā te māhu kiñcananti: \'pacchā\' vuccati anāgataṃ, anāgate saṃkhāre
ārabbha yāni\
uppajjeyyuṃ rāgakiñcanaṃ dosakiñcanaṃ mohakiñcanaṃ mānakiñcanaṃ
diṭṭhikiñcanaṃ\
kilesakiñcanaṃ duccaritakiñcanaṃ imāni kiñcanāni tuyhaṃ mā ahu mākāsi mā
janesi mā\
saṃjanesi mā nibbattesi mābhinibbattesi pajaha vinodehi byantīkarohi
anabhāvaṃ gamehīti\
\'pacchā te māhu kiñcanaṃ\'.\
\
Majjhe ce no gahessasīti: majjhe vuccati paccuppannaṃ rūpaṃ vedanā saññā
saṃkhārā\
viññāṇaṃ, paccuppanne saṅkhāre taṇhāvasena diṭṭhivasena na gahessasi na
gaṇhissasi, na\
parāmasissasi, na nandissasi, nābhinandissasi, na ajjhosissasi,
abhinandanaṃ abhivadanaṃ\
ajjhosānaṃ gāhaṃ parāmāsaṃ abhinivesaṃ pajahissasi, vinodessasi,
byantīkarissasi,\
anabhāvaṃ gamessasīti \'majjheva ce no gahessasi.\
\
Upasanto carissatīti: rāgassa santattā samitattā upasamitattā, dosassa
santattā samitattā\
upasamitattā, mohassa santattā samitattā upasamitattā, dosassa santattā
samitattā\
upasamitattā, mohassa santattā samitattā upasamitattā, kodhassa santattā
samitattā\
upasamitattā, upanāhassa santattā samitattā upasamitattā, makkhassa
santattā samitattā\
upasamitattā, paḷāsassa santattā samitattā upasamitattā, issāya santattā
samitattā\
upasamitattā, macchariyassa santattā samitattā upasamitattā, māyāya
santattā samitattā\
upasamitattā, sāṭheyyassa santattā samitattā upasamitattā, thambhassa
santattā samitattā\
upasamitattā, sārambhassa santattā samitattā upasamitattā, mānassa
santattā samitattā\
upasamitattā, atimānassa santattā samitattā upasamitattā, madassa
santattā samitattā\
upasamitattā, pamādassa santattā samitattā upasamitattā, sabbakilesānaṃ
santattā samitattā\
upasamitattā, sabbaduccaritānaṃ santattā samitattā upasamitattā,
sabbadarathānaṃ santattā\
samitattā upasamitattā, sabbapariḷāhānaṃ santattā samitattā
upasamitattā, sabbasantāpānaṃ\
santattā samitattā upasamitattā, sabbākusalābhisaṅkhārānaṃ santattā
samitattā upasamitattā\
vūpasamitattā vijjhātattā nibbutattā vigatattā paṭippassaddhattā santo
upasanto vūpasanto\
nibbuto paṭippassaddho carissasi viharissasi irīyissasi vattissasi
pālessasi yapessasi\
yāpessasīti \'upasanto carissasi\'.\
Tenāha bhagavā:\
\
\'\'Yaṃ pubbe taṃ visosesi\
Pacchā te māhu kiñcanaṃ,\
Majjhe ce no gahessasi\
Upasanto carissasī\'\'ti.\
\
\[BJT Page 314\] \[\\x 314/\]\
\
11-5\
\
Sabbaso nāmarūpasmiṃ\
Vītagedhassa brāhmaṇa,\
Āsavāssa1 na vijjanti\
Yehi maccuvasaṃ vaje.\
\
Sabbaso nāmarūpasmiṃ vītagedhassa brāhmaṇāti: \'sabbaso\'ti: sabbena
sabbaṃ sabbathā\
sabbaṃ asesaṃ nissesaṃ pariyādiyanavacanametaṃ \'sabbaso\'ti. Nāmanti:
cattāro arūpino\
khandhā. Rūpanti: cattāro ca mahābhūtā catunnañca mahābhūtānaṃ upādāya
rūpaṃ. Gedho\
vuccati taṇhā, \'\'yo rāgo sārāgo anunayo anurodho nandi nandirāgo
cittassa sārāgo icchā\
mucchā ajjhosānaṃ gedho paḷigedho saṅgo paṅko ejā māyā janikā sañjanikā
sañjaninī\
sibbanī jālinī saritā visattikā suttaṃ visaṭā āyūhanī dutiyā paṇidhi
bhavanetti vanaṃ\
vanatho santhavo sneho apekkho paṭibandhu āsā āsiṃsanā āsiṃsitattaṃ,
rūpāsā saddāsā\
gandhāsā rasāsā phoṭṭhabbāsā lābhāsā dhanāsā puttāsā jīvitāsā, jappā
pajappā abhijappā\
jappanā jappitattaṃ loluppaṃ loluppāyanā loluppāyitattaṃ pucchiñcikatā
sādukamyatā,\
adhammarāgo visamalobho nikanti nikāmanā patthanā pihanā sampatthanā,
kāmataṇhā\
bhavataṇhā vibhavataṇhā rūpataṇhā arūpataṇhā nirodhataṇhā, rūpataṇhā
saddataṇhā\
gandhataṇhā rasataṇhā phoṭṭhabbataṇhā dhammataṇhā, ogho yogo gantho
upādānaṃ\
āvaraṇaṃ nīvaraṇaṃ chadanaṃ bandhanaṃ upakkileso anusayo pariyuṭṭhānaṃ
latā\
vevicchaṃ, dukkhamūlaṃ dukkhanidānaṃ dukkhappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
lobho\
akusalamūlaṃ. \'\' Sabbaso nāmarūpasmiṃ vītagedhassa brāhmaṇāti: sabbaso
nāmarūpasmiṃ\
vītagedhassa vigatagedhassa cattagedhassa vantagedhassa muttagedhassa
pahīnagedhassa\
paṭinissaṭṭhagedhassa vītarāgassa vigatarāgassa cattarāgassa
vantarāgassa muttarāgassa\
pahīnarāgassa paṭinissaṭṭharāgassāti \'sabbaso nāmarūpasmiṃ vītagedhassa
brāhmaṇa. \'\
\
Āsavāssa na vijjantīti: \'āsavā\'ti cattāro āsavā: kāmāsavo bhavāsavo
diṭṭhāsavo avijjāsavo.\
Assāti: arahato khīṇāsavassa\' na vijjantīti ime āsavā tassa natthi, na
santi, na saṃvijjanti\
nūpalabbhanti, pahīnā samucchinnā vūpasantā paṭippassaddhā
abhabbuppattikā ñāṇagginā\
daḍḍhāti \'āsavāssa na vijjantī. \'\
\
Yehi maccuvasaṃ vajeti: yehi āsavehi maccuno vā vasaṃ gaccheyya,
maraṇassa vā vasaṃ\
gaccheyya, mārapakkhassa vā vasaṃ gaccheyya, te āsavā tassa natthi, na
santi na saṃvijjanti,\
nūpalabbhanti, pahīnā samucchinnā, vūpasantā paṭippassaddhā
abhabbuppattikā ñāṇagginā\
daḍḍhāti \'yehi maccuvasaṃ vajeti. \'\
\
Tenāha bhagavā:\
\
\'\'Sabbaso nāmarūpasmiṃ\
Vītagedhassa brāhmaṇa,\
Āsavāssa na vijjanti1\
Yehi maccuvasaṃ vaje\'\'ti.\
\
Saha gāthāpariyosānā2 ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, 2 tesaṃ anekapāṇasahassānaṃ virajaṃ vītamalaṃ
dhammacakkhuṃ\
udapādi. \'Yaṃ kiñci samudayadhammaṃ sabbaṃ taṃ nirodhadhamma\'nti.
Tassa brāhmaṇassa\
anupādāya āsavehi cittaṃ vimucci. Saha arahattappattā
ajinajaṭāvākacīratidaṇḍakamaṇḍalu\
kesā ca massu ca antarahitā. Bhaṇḍu kāsāyavatthavasano
saṅghāṭipattacīvaradharo\
anavatthapaṭipattiyā pañjaliko bhagavantaṃ namassamāno nisinno hoti:
\'satthā me bhante,\
bhagavā sāvako\' hamasmī\'ti.\
\
Jatukaṇṇi suttaniddeso samatto\
\
1. Āsavāya na vijjanti - va - vi - ka.\
2. Sahagāthā pariyosāne - pana.\
\
\[BJT Page 316\] \[\\x 316/\]\
\
12. Bhadrāvudha suttaniddeso\
\
12-1\
\
Okaṃ jahaṃ1 taṇhacchidaṃ anejaṃ (iccāyasmā bhadrāvudho)\
Nandiṃ jahaṃ oghatiṇṇaṃ vimuttaṃ\
Kappaṃ jahaṃ abhiyāce sumedhaṃ\
Sutvāna nāgassa apanamissanti ito.\
\
Okaṃ jahaṃ taṇhacchidaṃ anejanti: okaṃ jahanti: rūpadhātuyā yo chando yo
rāgo yā nandi\
yā taṇhā ye upayūpādānā2 cetaso adhiṭṭhānābhinivesānusayā3, te buddhassa
bhagavato\
pahīnā ucchinnamūlā tālāvatthukatā anabhāvaṃ gatā4 āyatiṃ
anuppādadhammā, tasmā\
buddho okañjaho, vedanādhātuyā - saññādhātuyā - saṅkhāradhātuyā -
viññāṇadhātuyā - yo\
chando yo rāgo yā nandi yā taṇhā ye upayūpādānā cetaso
adhiṭṭhānābhinivesānusayā te\
buddhassa bhagavato pahīnā ucchinnamūlā tālāvatthukatā anabhāvaṃgatā
āyatiṃ\
anuppādadhammā, tasmā buddho okañjaho. Taṇhacchidanti, \'taṇhā\'ti
rūpataṇhā,\
saddataṇhā, gandhataṇhā, rasataṇhā, phoṭṭhabbataṇhā, dhammataṇhā, sā
taṇhā\
buddhassa bhagavato chinnā ucchinnā samucchinnā vūpasantā
paṭippassaddhā\
abhabbuppattikā ñāṇagginā daḍḍhā, tasmā buddho \'taṇhacchido\'. Anejoti:
\'ejā\' vuccati\
taṇhā \'\'yo rāgo sārāgo anunayo anurodho nandi nandirāgo cittassa
sārāgo icchā mucchā\
ajjhosānaṃ gedho paḷigedho saṅgo paṅko ejā māyā janikā sañjanikā
sañjaninī sibbanī jālinī\
saritā visattikā suttaṃ visaṭā āyūhanī dutiyā paṇidhi bhavanetti vanaṃ
vanatho santhavo\
sneho apekkho paṭibandhu āsā āsiṃsanā āsiṃsitattaṃ, rūpāsā saddāsā
gandhāsā rasāsā\
phoṭṭhabbāsā lābhāsā dhanāsā puttāsā jīvitāsā, jappā pajappā abhijappā
jappanā jappitattaṃ\
loluppaṃ loluppāyanā loluppāyitattaṃ pucchiñcikatā sādukamyatā,
adhammarāgo\
visamalobho nikanti nikāmanā patthanā pihanā sampatthanā, kāmataṇhā
bhavataṇhā\
vibhavataṇhā rūpataṇhā arūpataṇhā nirodhataṇhā, rūpataṇhā saddataṇhā
gandhataṇhā\
rasataṇhā phoṭṭhabbataṇhā dhammataṇhā, ogho yogo gantho upādānaṃ
āvaraṇaṃ\
nīvaraṇaṃ chadanaṃ bandhanaṃ upakkileso anusayo pariyuṭṭhānaṃ latā
vevicchaṃ,\
dukkhamūlaṃ dukkhanidānaṃ dukkhappabhavo mārapāso mārabalisaṃ
māravisayo\
taṇhānadī taṇhājālaṃ taṇhāgaddulaṃ taṇhāsamuddo, abhijjhā lobho
akusalamūlaṃ. \'\' Sā ejā\
taṇhā buddhassa bhagavato pahīnā ucchinnamūlā tālāvatthukatā
anabhāvaṃgatā āyatiṃ\
anuppādadhammā, tasmā buddho anejo, ejāya pahīnattā anejo bhagavā
lābhepi na iñjati,\
alābhepi na iñjati, nindāyapi na iñjati, sukhepi na iñjati, dukkhepi na
iñjati, dukkhepi na\
iñjati, na calati, na vedhati, na pavedhati, na sampavedhati, tasmā
buddho anejoti \'okaṃ\
jahaṃ taṇhacchidaṃ anejaṃ\'. Iccāyasmā bhadrāvudho. Iccāti padasandhi
padasaṃsaggo\
padapāripūri akkharasamavāyo byañjanasiliṭṭhatā padānupubbatāpetaṃ
\'iccāti\'. Āyasmā\'ti:\
piyavacanaṃ garuvacanaṃ sagāravasappatissādhivacanametaṃ \'āyasmā\'ti.
Bhadrāvudho: tassa\
brāhmaṇassa nāmaṃ saṅkhā samaññā paññatti vohāro nāmaṃ nāmakammaṃ
nāmadheyyaṃ\
niruttibyañjanaṃ abhilāpo. Puṇṇāko\'ti tassa brāhmaṇassa gottaṃ saṅkhā
samaññā paññatti\
vohāro\'ti āyasmā bhadrāvudho.\
\
1. Oghaṃ jahaṃ - va - vi - ka.\
2. Upāyupādānā - machasaṃ, syā, sa.\
3. Adhiṭṭhānā abhinivesānusayā - va - vi - ka.\
4. Anabhāvaṃ katā - machasaṃ.\
\
\[BJT Page 318\] \[\\x 318/\]\
\
(Nandiṃ) jahaṃ oghatiṇṇaṃ vimuttanti: \'nandi\' vuccati taṇhā, yo rāgo
sārāgo anunayo\
anurodho nandi nandirāgo cittassa sārāgo icchā mucchā ajjhosānaṃ gedho
paḷigedho saṅgo\
paṅko ejā māyā janikā sañjanikā sañjaninī sibbanī jālinī saritā
visattikā suttaṃ visaṭā\
āyūhanī dutiyā paṇidhi bhavanetti vanaṃ vanatho santhavo sneho apekkho
paṭibandhu āsā\
āsiṃsanā āsiṃsitattaṃ, rūpāsā saddāsā gandhāsā rasāsā phoṭṭhabbāsā
lābhāsā dhanāsā puttāsā\
jīvitāsā, jappā pajappā abhijappā jappanā jappitattaṃ loluppaṃ
loluppāyanā loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ\'\', sā nandi sā taṇhā buddhassa bhagavato pahīnā
ucchinnamūlā\
tālāvatthukatā anabhāvaṃgatā āyatiṃ anuppādadhammā. Tasmā buddho nandiṃ
jaho.\
Oghatiṇṇanti: bhagavā kāmoghaṃ tiṇṇo. Bhavoghaṃ tiṇṇo, diṭṭhoghaṃ tiṇṇo,
avijjoghaṃ\
tiṇṇo, sabbasaṃsārapathaṃ1 tiṇṇo, uttiṇṇo nittiṇṇo atikkanto
samatikkanto vītivatto. So\
vutthavāso ciṇṇacaraṇo gataddho gatadiso gatakoṭiko pālitabrahmacariyo\
uttamadiṭṭhippatto bhāvitamaggo pahīnakileso paṭividdhākuppo
sacchikatanirodho.\
Dukkhaṃ tassa pariññāya, samudayo pahīno, maggo bhāvito, nirodho
sacchikato\
abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīnaṃ,
bhāvetabbaṃ\
bhāvitaṃ, sacchikātabbaṃ sacchikataṃ. So ukkhittapaligho saṅkiṇṇaparikho
abbūḷhesiko\
niraggalo ariyo pannadhajo pannabhāro visaññutto pañcaṅgavippahīno\
chaḷaṅgasamannāgato ekārakkho caturapasseno panuṇṇapaccekasacco
samavayasaṭṭhesano\
anāvilasaṅkappo passaddhakāyasaṃkhāro suvimuttacitto suvimuttapañño
kevalī vusitvā\
uttamapuriso paramapuriso paramappattipatto.\
\
So neva ācināti, na apacināti, apacinitvā ṭhito, neva pajahati, na
upādiyati, pajahitvā ṭhito,\
neva visineti, na ussineti, visinetvā ṭhito. Neva dhūpeti, na
sandhupeti, vidhupetvā ṭhito.\
Asekhena sīlakkhandhena samannāgatattā ṭhito. Asekhena samādhikkhandhena
-\
paññākkhandhena - vimuttikkhandhena - vimuttiñāṇadassanakkhandhena
samannāgato\
ṭhito. Saccaṃ sampaṭipādiyitvā ṭhito. Ejaṃ samatikkamitvā ṭhito.
Kilesaggiṃ pariyādiyitvā\
ṭhito. Aparigamanatāya ṭhito, kathaṃ samādāya ṭhito, muttipaṭisevanatāya
ṭhito. Mettāya\
pārisuddhiyā ṭhito, karuṇāya - muditāya - upekkhāya parisuddhiyā ṭhito,\
accantapārisuddhiyā ṭhito, akammayatāya, parisuddhiyā ṭhito, vimuttattā
ṭhito, saṃtusitattā\
ṭhito, khandhapariyante ṭhito, dhātupariyante ṭhito, āyatanapariyante
ṭhito, gatipariyante\
ṭhito, uppattipariyante ṭhito, paṭisandhipariyante ṭhito, bhavapariyante
ṭhito,\
saṃsārapariyante ṭhito, vaṭṭapariyante ṭhito, antime bhave ṭhito, antime
samussaye ṭhito,\
antimadehadharo arahā.\
\
\'\'Tassāyaṃ pacchimakoṭi - carimoyaṃ samussayo,\
Jātimaraṇasaṃsāro - natthi tassa punabbhavo\'\'ti\
\
\'Nandiṃ jahaṃ oghatiṇṇaṃ vimuttanti: bhagavato rāgā cittaṃ muttaṃ
vimuttaṃ, dosā cittaṃ\
muttaṃ vimuttaṃ, mohā cittaṃ muttaṃ vimuttaṃ, kodhā cittaṃ muttaṃ
vimuttaṃ, upanāhā\
cittaṃ muttaṃ vimuttaṃ, makkhā cittaṃ muttaṃ vimuttaṃ, paḷāsā cittaṃ
muttaṃ vimuttaṃ, issā\
cittaṃ muttaṃ vimuttaṃ, macchariyā cittaṃ muttaṃ vimuttaṃ, māyā cittaṃ
muttaṃ vimuttaṃ,\
sāṭheyyā cittaṃ muttaṃ vimuttaṃ, thambhā cittaṃ muttaṃ vimuttaṃ,
sārambhā cittaṃ muttaṃ\
vimuttaṃ, mānā cittaṃ muttaṃ vimuttaṃ, atimānā cittaṃ muttaṃ vimuttaṃ,
madā cittaṃ\
muttaṃ vimuttaṃ, pamādā cittaṃ muttaṃ vimuttaṃ, sabbakilesā cittaṃ
muttaṃ vimuttaṃ,\
sabbaduccaritā cittaṃ muttaṃ vimuttaṃ, sabbadarathā cittaṃ muttaṃ
vimuttaṃ, sabbapariḷāhā\
cittaṃ muttaṃ vimuttaṃ, sabbasantāpā cittaṃ muttaṃ vimuttaṃ,
sabbākusalābhisaṃkhārehi\
cittaṃ muttaṃ vimuttaṃ suvimuttanti \'nandiṃ jahaṃ oghatiṇṇaṃ
vimuttaṃ\'.\
\
Kappaṃ jahaṃ abhiyāce sumedhanti: kappāti dve kappā: taṇhākappo ca
diṭṭhikappo ca,\
katamā taṇhākappo: yāvatā taṇhāsaṅkhātena sīmakataṃ mariyādīkataṃ
odhikataṃ\
pariyantakataṃ pariggahitaṃ mamāyitaṃ, idaṃ mama, etaṃ mama, ettakaṃ
mama, ettāvatā\
mama rūpā saddā gandhā rasā phoṭṭhabbā attharaṇā pāpuraṇā dāsidāsā
ajeḷakā\
kukkuṭasūkarā hatthigavāssavaḷavā khettā vatthuṃ hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgāraṃ ca
kevalampi\
mahāpaṭhaviṃ taṇhāvasena mamāyati. Yāvatā aṭṭhasatataṇhāvicaritaṃ, ayaṃ
taṇhākappo.\
Katamā diṭṭhi diṭṭhikappo: vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahaṇaṃ\
diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaṃyojanaṃ gāho
paṭiggāho\
abhikappo parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho viparītagāho vipallāsagāho micchāgāho ayāthāvatasmiṃ
yāthāvatanti gāho\
yāvatā dvāsaṭṭhigatāni, ayaṃ diṭṭhikappo, buddhassa bhagavato taṇhākappo
pahīno,\
diṭṭhikappo paṭinissaṭṭho, taṇhākappassa pahīnattā diṭṭhikappassa
paṭinissaṭṭhattā tasmā\
buddho kappaṃ jaho. Abhiyāceti: yācāmi abhiyācāmi, ajjhesāmi, sādiyāmi,
patthayāmi,\
pihayāmi, jappāmi, abhijappāmi, sumedhanti2: \'medhā\' vuccati paññā.
\'\'Yā paññā pajānanā\
vicayo pavicayo dhammavicayo sallakkhaṇā upalakkhaṇā paccupalakkhaṇā
paṇḍiccaṃ\
kosallaṃ nepuññaṃ vebhavyā cintā upaparikkhā bhūri medhā pariṇāyikā
vipassanā\
sampajaññaṃ patodo paññā paññindriyaṃ paññābalaṃ paññāsatthaṃ
paññāpāsādo\
paññāāloko paññāobhāso paññāpajjoto paññāpāsādo paññāāloko paññāobhāso
paññāpajjoto\
paññāratanaṃ amoho dhammavicayo sammādiṭṭhi\'\' bhagavā imāya medhāya
paññāya upeto\
samupeto upagato samupagato upapanno sampanno3 samannāgato, tasmā
buddho\
sumedhoti \'kappaṃ jahaṃ abhiyāce sumedhaṃ.\
\
Sutvāna nāgassa apanamissanti itoti: \'nāgassā\'ti: nāgo bhagavā, āgūṃ
na karotīti nāgo, na\
gacchatīti nāgo, na āgacchatīti nāgo: sotāpattimaggena ye kilesā pahīnā
te kilese na puteti\
na pacceti, na paccāgacchati, sakadāgāmimaggena ye kilesā pahīnā te
kilese na puteti, na\
pacceti, na paccāgacchati, anāgāmimaggena ye kilesā pahīnā te kilese na
puteti, na pacceti,\
na paccāgacchati, arahattamaggena ye kilesā pahīnā te kilese na puteti,
na pacceti, na\
paccāgacchati, evaṃ bhagavā nāgacchatīti nāgo. Sutvāna nāgassa
apanamissanti itoti: tuyhaṃ\
vacanaṃ byappathaṃ desanaṃ anusiṭṭhaṃ sutvā suṇitvā uggahetvā
upadhārayitvā\
upalakkhayitvā ito apanamissanti vajissanti pakkamissanti disā vidisaṃ
gamissantīti sutvāna\
nāgassa apanamissanti ito. \'\
\
Tenāha so brāhmaṇo:\
\
\'\'Okaṃ jahaṃ taṇhacchidaṃ anejaṃ - (iccāyasmā bhadrāvudho)\
Nandiṃ jahaṃ oghatiṇṇaṃ vimuttaṃ,\
Kappaṃ jahaṃ abhiyāce sumedhaṃ\
Sutvāna nāgassa apanamissanti ito\'\'ti.\
\
1. Sabbaṃ saṃsārapathaṃ - syā.\
2. Sumedhoti - va - vi - ka,\
Sumedhā vuccati - machasaṃ.\
3. Samuppanno - machasaṃ.\
\
\[BJT Page 320\] \[\\x 320/\]\
\
12-2\
\
Nānā janā janapadehi saṅgatā\
Tava vīra1 vākyaṃ abhikaṅkhamānā2\
Tesaṃ tuvaṃ sādhu viyākarohi\
Tathā hi te vidito esa dhammo.\
\
Nānā janā janapadehi saṅgatāti: \'nānā janā\'ti: khattiyā ca brāhmaṇā ca
vessā ca suddā ca\
gahaṭṭhā ca pabbajitā ca devā ca manussā ca. Janapadehi saṅgatāti: aṅgā
ca magadhā ca\
kaliṅgā ca kāsiyā ca kosalā ca vajjiyā ca mallā ca cetiyamhā ca vaṃsā
ca3 kurumhā ca pañcālā\
ca macchā ca sūrasenā ca assakā ca4 avantiyā ca yonā ca kambojā ca.
Saṅgatāti: saṅgatā\
samāgatā samohitā sannipatitāti \'nānā janā janapadehi saṅgatā. \'\
\
Tava vīra vākyaṃ abhikaṅkhamānāti: \'vīrā\'ti vīro bhagavā, viriyavā
soti vīro, pahūti vīro,\
visavīti vīro, alamattoti vīro, sūroti vīro, vikkanto vīro, abhīru
acchambhī anutrāsī\
apalāyī pahīnabhayabheravo vigatalomahaṃsoti vīro.\
\
1. \'\'Virato idha sabbapāpakehi\
Nirayadukkhamaticca viriyavā so,\
So viriyavā padhānavā\
Vīro tādī pavuccate tathattā\'\'ti\[a\]\
\
Tava vīra vākyaṃ abhikaṅkhamānāti: tuyhaṃ vacanaṃ byappathaṃ desanaṃ
anusiṭṭhiṃ5.\
Abhikaṅkhamānāti: abhikaṅkhamānā icchamānā sādiyamānā patthayamānā
pihayamānā\
abhijappamānāti \'tava vīra vākyaṃ abhikaṅkhamānā. \'\
\
Tesaṃ tuvaṃ sādhu viyākarohīti: \'tesa\'nti tesaṃ khattiyānaṃ
brāhmaṇānaṃ vessānaṃ\
suddānaṃ gahaṭṭhānaṃ pabbajitānaṃ devānaṃ manussānaṃ. Tuvanti:
bhagavantaṃ bhaṇati.\
Sādhu viyākarohīti: sādhu ācikkhāhi desehi paññapehi paṭṭhapehi vivarāhi
vibhajāhi\
uttānīkarohi pakāsehīti \'tesaṃ tuvaṃ sādhu viyākarohi. \'\
\
1. Dhīra - va vi - ka.\
2. Abhisaṅkhamānā - va - vi - ka.\
3. Sāgarambhā ca - syā.\
4. Asakā ca - va - vi - ka.\
5. Anusandhiṃ - va - vi - ka.\
\[A.\] Sutta nipāta sabhiya sutta\
\
\[BJT Page 322\] \[\\x 322/\]\
\
Tathā hi te vidito esa dhammoti: \'tathā hi te vidito tulito tīrito
vibhūto vibhāvito esa\
dhammoti \'tathā hi te vidito esa dhammo. \'\
\
Tenāha so brāhmaṇo:\
\
\'\'Nānā janā janapadehi saṅgatā\
Tava vīra vākyaṃ abhikaṅkhamānā,\
Tesaṃ tuvaṃ sādhu viyākarohi\
Tathā hi te vidito esa dhammo\'\'ti.\
\
12-3\
Ādānataṇhaṃ vinayetha sabbaṃ (bhadrāvudhāti bhagavā)\
Uddhaṃ adho tiriyañcāpi1 majjhe,\
Yaṃ yaṃ hi lokasmiṃ upādiyanti\
Teneva māro anveti jantuṃ.\
\
Ādānataṇhaṃ vinayetha sabbanti: \'ādānataṇhā2 vuccati rūpataṇhā
-pe\-\-\-\-\-\-\-\-\--ādānataṇhāti\
kiṃkāraṇā vuccati ādānataṇhā: tāya taṇhāya rūpaṃ ādiyanti upādiyanti
gaṇhanti\
parāmasanti abhinivisanti, vedanaṃ - saññaṃ - saṃkhāre - viññāṇaṃ -
gatiṃ - uppattiṃ -\
paṭisandhiṃ - bhavaṃ - saṃsāraṃ - vaṭṭaṃ - ādiyanti upādiyanti gaṇhanti
parāmasanti\
abhinivisanti taṃkāraṇā vuccati ādānataṇhā. Vinayetha sabbanti: sabbaṃ
ādānataṇhaṃ\
vinayeyya paṭivineyya pajaheyya vinodeyya byantīkareyya anabhāvaṃ
gameyyāti\
\'ādānataṇhaṃ vinayetha sabbaṃ. Bhadrāvudhā\'ti bhagavā taṃ brāhmaṇaṃ
gottena ālapati.\
Bhagavā\'ti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'bhadrāvudhāti bhagavā. \'\
\
Uddhaṃ adho tiriyañcāpi majjheti: \'uddhaṃ\' vuccati3 anāgataṃ, adho
vuccati atītaṃ, tiriyaṃ\
cāpi majjheti paccuppannaṃ. Uddhanti devaloko, adhoti nirayaloko,
tiriyañcāpi majjheti\
manussā loko. Uddhanti kusalā dhammā, adhoti akusalā dhammā, tiriyañcāpi
majjheti\
avyākatā dhammā, uddhanti sukhā vedanā, adhoti dukkhā vedanā tiriyañcāpi
majjheti\
adukkhamasukhā vedanā. Uddhanti arūpadhātu adhoti kāmadhātu, tiriyañcāpi
majjheti\
rūpadhātu. Uddhanti uddhaṃ pādatalā, adhoti adho kesamatthakā,
tiriyañcāpi majjheti\
vemajjheti \'uddhaṃ adho tiriyañcāpi majjhe. \'\
\
1. Vāpi - pana\
2. Apānataṇhaṃ - pa -\
Ādānataṇhaṃ - machasaṃ.\
3. Uddhanti - machasaṃ,\
Uddhanti vuccati - syā.\
\
\[BJT Page 324\] \[\\x 324/\]\
\
Yaṃ yaṃ hi lokasmiṃ upādiyantīti: yaṃ yaṃ rūpagataṃ vedanāgataṃ
saññāgataṃ\
saṅkhāragataṃ1 viññāṇagataṃ ādiyanti upādiyanti gaṇhanti parāmasanti
abhinivisanti.\
Lokasminti: apāyaloke manussaloke devaloke khandhaloke dhātuloke
āyatanaloketi \'yaṃ yaṃ\
hi lokasmiṃ upādiyanti. \'\
\
Teneva māro anveti jantunti: teneva kammābhisaṅkhāravasena paṭisandhiko
khandhamāro\
dhātumāro āyatanamāro gatimāro uppattimāro paṭisandhimāro bhavamāro
saṃsāramāro\
vaṭṭamāro anveti anugacchati anvāyiko hoti. Jantunti sattaṃ naraṃ
(māṇavaṃ) posaṃ\
puggalaṃ jīvaṃ jāguṃ jantuṃ indaguṃ (hindaguṃ) manujanti teneva māro
anveti jantuṃ.\
\
Tenāha bhagavā:\
\
\'\'Ādānataṇhaṃ vinayetha sabbaṃ (bhadrāvudhāti bhagavā)\
Uddhaṃ adho tiriyañcāpi majjhe,\
Yaṃ yaṃ hi lokasmiṃ upādiyanti\
Teneva māro anveti jantunti.\
\
12-4\
\
Tasmā pajānaṃ na upādiyetha\
Bhikkhu sato kiñcanaṃ sabbaloke,\
Ādānasatte iti pekkhamāno\
Pajaṃ imaṃ maccudheyye visattaṃ.\
\
Tasmā pajānaṃ na upādiyethāti: \'tasmā\'ti: tasmā taṃkāraṇā taṃhetu
taṃpaccayā2 tannidānā,\
etaṃ ādīnavaṃ sampassamāno ādānataṇhāyā\'ti \'tasmā\'. Pajānanti:
jānanto pajānanto ājānanto\
vijānanto paṭivijānanto paṭivijjhanto, sabbe saṅkhārā aniccā\'ti jānanto
pajānanto ājānanto\
vijānanto paṭivijānanto paṭivijjhanto, \'sabbe saṅkhārā dukkhā\'ti
jānanto pajānanto ājānanto\
vijānanto paṭivijānanto paṭivijjhanto, sabbe saṅkhārā aniccā\'ti jānanto
pajānanto ājānanto\
vijānanto paṭivijānanto paṭivijjhanto, \'sabbe dhammā anattā\'ti jānanto
pajānanto ājānanto\
vijānanto paṭivijānanto paṭivijjhanto, \'sabbe saṅkhārā aniccā\'ti
jānanto pajānanto ājānanto\
vijānanto paṭivijānanto paṭivijjhanto, \'yaṃ kiñci samuyadadhammaṃ
sabbaṃ taṃ\
nirodhadhamma\'nti jānanto pajānanto ājānanto vijānanto paṭivijānanto
paṭivijjhanto, na\
upādiyethāti rūpaṃ nādiyeyya na upādiyeyya na gaṇheyya na parāmaseyya
nābhiniviseyya\
vedanaṃ - saññaṃ - saṅkhāre - viññāṇaṃ - gatiṃ - uppattiṃ - paṭisandhiṃ
- bhavaṃ -\
saṃsāraṃ - vaṭṭaṃ nādiyeyya na upādiyeyya na gaṇheyya na parāmaseyya
nābhiniviseyyā\
ti \'tasmā pajānaṃ na upādiyetha. \'\
\
1. Abhisaṃkhāragataṃ -paṃ-\
2. Tappaccayā -va-vi-ka. Machasaṃ\
\
\[BJT Page 326\] \[\\x 326/\]\
\
Bhikkhu sato kiñcanaṃ sabbaloketi: bhikkhūti puthujjanakalyāṇako vā
bhikkhu sekho vā1\
bhikkhu. Satoti catūhi kāraṇehi sato: kāye kāyānupassanāsatipaṭṭhānaṃ
bhāvento sato\
vedanāsu vedanānupassanāsatipaṭṭhānaṃ bhāvento sato, citte
cittānupassanāsatipaṭṭhānaṃ\
bhāvento sato, dhammesu dhammānupassanāsatipaṭṭhānaṃ bhāvento sato
aparehipi catūhi\
kāraṇehi sato: asati parivajjanāya sato: satikaraṇīyānañca dhammānaṃ
katattā sato:\
satipaṭipakkhānaṃ dhammānaṃ hatattā sato: satinimittānaṃ dhammānaṃ
asammuṭṭhattā\
sato. Aparehipi catūhi kāraṇehi sato: satiyā samannāgatattā sato: satiyā
vasitattā sato: satiyā\
pāguññatāya sato: satiyā apaccoropanatāya sato. Aparehipi catūhi
kāraṇehi sato: satattā sato:\
santattā sato: samitattā sato: santadhammasamannāgatattā sato.
Buddhānussatiyā sato:\
dhammānussatiyā sato: saṅghānussatiyā sato: sīlānussatiyā sato:
cāgānussatiyā sato:\
devatānussatiyā sato: ānāpānasatiyā sato: maraṇānussatiyā sato:
kāyagatāsatiyā sato:\
upasamānussatiyā satoti. Yā sati anussati paṭissati sati saraṇatā
dhāraṇatā apilāpanatā\
asammussanatā sati satindriyaṃ satibalaṃ sammāsati satisambojjhaṅgo
ekāyanamaggo, ayaṃ\
vuccati sati. Iminā sati upeto hoti samupeto upagato samupagato uppanno
samuppanno\
samannāgato. So vuccati satoti \'bhikkhu sato\'. Kiñcananti: kiñci
rūpagataṃ vedanāgataṃ\
saññāgataṃ saṅkhāragataṃ viññāṇagataṃ. Sabbaloketi: sabbaapāyaloke
sabbamanussaloke\
sabbadevaloke sabbakhandhaloke sabbadhātuloke sabbaāyatanaloketi
\'bhikkhu sato\
kiñcanaṃ sabbaloke. \'\
\
Ādānasatte iti pekkhamānoti: \'ādānasattā\' vuccanti ye rūpaṃ ādiyanti
upādiyanti gaṇhanti\
parāmasanti abhinivisanti, vedanaṃ ādiyanti upādiyanti gaṇhanti
parāmasanti abhinivisanti,\
saññaṃ ādiyanti upādiyanti gaṇhanti parāmasanti abhinivisanti, saṃkhāre
ādiyanti\
upādiyanti gaṇhanti parāmasanti abhinivisanti, viññāṇaṃ ādiyanti
upādiyanti gaṇhanti\
parāmasanti abhinivisanti, gatiṃ ādiyanti upādiyanti gaṇhanti
parāmasanti abhinivisanti,\
uppattiṃ ādiyanti upādiyanti gaṇhanti parāmasanti abhinivisanti,
paṭisandhiṃ ādiyanti\
upādiyanti gaṇhanti parāmasanti abhinivisanti, bhavaṃ ādiyanti
upādiyanti gaṇhanti\
parāmasanti abhinivisanti, saṃsāraṃ ādiyanti upādiyanti gaṇhanti
parāmasanti abhinivisanti,\
vaṭṭaṃ ādiyanti upādiyanti gaṇhanti parāmasanti abhinivisanti. Itīti
padasandhi\
padasaṃsaggo padapāripūri akkharasamavāyo byañjanasiliṭṭhatā
padānupubbatāmetaṃ itīti.\
Pekkhamānoti dakkhamāno dissamāno passamāno olokiyamāno nijjhāyamāno\
upanijjhāyamāno upaparikkhamānoti \'ādānasatte iti pekkhamāno\'.\
\
Pajaṃ imaṃ maccudheyye visattanti: \'pajāti sattādhivacanaṃ\'
maccudheyyā vuccanti kilesā ca\
khandhā ca abhisaṅkhārā ca. Pajā maccudheyye māradheyye maraṇadheyye
sattā visattā\
laggā laggitā paḷibuddhā. Yathā bhittikhile vā nāgadante vā bhaṇḍaṃ
sattaṃ visattaṃ\
āsattaṃ laggaṃ laggitaṃ paḷibuddhaṃ, evamevaṃ pajā maccudheyye
māradheyye\
maraṇadheyye sattā visattā āsattā laggā laggitā paḷibuddhāti pajaṃ imaṃ
maccudheyye\
visattaṃ. \'\
\
Tenāha bhagavā:\
\
\'\'Tasmā pajānaṃ na upādiyetha\
Bhikkhu sato kiñcanaṃ sabbaloke,\
Ādānasatte iti pekkhamāno\
Pajaṃ imaṃ maccudheyye visatta\'\'nti.\
\
Saha gāthāpariyosānā ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, 2 tesaṃ anekapāṇasahassānaṃ virajaṃ vītamalaṃ
dhammacakkhuṃ\
udapādi. \'Yaṃ kiñci samudayadhammaṃ sabbaṃ taṃ nirodhadhamma\'nti.
Tassa brāhmaṇassa\
anupādāya āsavehi cittaṃ vimucci. Saha arahattappattā
ajinajaṭāvākacīratidaṇḍakamaṇḍalu\
kesā ca massu ca antarahitā. Bhaṇḍu kāsāyavatthavasano
saṅghāṭipattacīvaradharo\
anavatthapaṭipattiyā pañjaliko bhagavantaṃ namassamāno nisinno hoti:
\'satthā me bhante,\
bhagavā sāvako\' hamasmī\'ti.\
\
Bhadrāvudha suttaniddeso samatto.\
\
1. Sekkho vā-pa-va-vi-ka machasaṃ\
\
\[BJT Page 328\] \[\\x 328/\]\
\
13. Udaya suttaniddeso\
\
13-1\
\
Jhāyiṃ virajamāsīnaṃ (iccāyasmā udayo)\
Katakiccaṃ anāsavaṃ,\
Pāraguṃ sabbadhammānaṃ,\
Atthi pañhena āgamaṃ\
Aññāvimokkhaṃ pabrūhi\
Avijjāya pabhedanaṃ.\
\
Jhāyiṃ virajamāsīnanti: jhāyīti jhāyī bhagavā, paṭhamenapi jhānena
jhāyī, dutiyenapi\
jhānena jhāyī, tatiyenapi jhānena jhāyī, catutthenapi jhānena jhāyī,
savitakkasavicārenapi\
jhānena jhāyī, avitakkavicāramattenapi jhānena jhāyī,
avitakkaavicārenapi jhānena jhāyī,\
sapītikenapi jhānena jhāyī, nippītikenapi jhānena jhāyī,
sātasahagatenapi jhānena jhāyī,\
upekkhāsahagatenapi jhānena jhāyī, suññatenapi jhānena jhāyī,
animittenapi jhānena jhāyī,\
appaṇihitenapi jhānena jhāyī, lokiyenapi jhānena jhāyī, lokuttarenapi
jhānena jhāyī.\
Jhānarato ekattamanuyutto sadatthagarukoti jhāyī. Virajanti: rāgo rajo,\
Doso rajo, moho rajo, kodho rajo, upanāho rajo, makkho rajo, paḷāso
rajo, issā rajo,\
macchariyaṃ rajo, māyā rajo, sāṭheyyaṃ rajo, thambho rajo, sārambho
rajo, māno rajo,\
atimāno rajo, mado rajo, pamādo rajo, sabbe kilesā rajā, sabbe duccaritā
rajā, sabbe darathā\
rajā, sabbe pariḷāhā rajā, sabbe santāpā rajā, sabbākusalābhisaṃkhārā
rajā. Te rajā buddhassa\
bhagavato pahīnā ucchinnamūlā tālāvatthukatā anabhāvakatā āyatiṃ
anuppādadhammā.\
Tasmā buddho arajo virajo nirajo rajāpagato rajavippahīno
rajavippamutto1\
sabbarajavītivatto.\
\
1. \'\'Rāgo rajo na ca pana reṇu vuccati\
Rāgassetaṃ adhivacanaṃ rajoti,\
Etaṃ rajaṃ vippajahitva2 cakkhumā\
Tasmā jino vigatarajoti vuccati.\
\
2. Doso rajo na ca pana reṇu vuccati\
Dosassetaṃ adhivacanaṃ rajoti,\
Etaṃ rajaṃ vippajahitva cakkhumā\
Tasmā jino vigatarajoti vuccati.\
\
1. Vippamuttā - pa.\
2. Vippajahitvā - machasaṃ.\
\
\[BJT Page 330\] \[\\x 330/\]\
\
3. Moho rajo na ca pana reṇu vuccati\
Mohassetaṃ adhivacanaṃ rajoti,\
Etaṃ rajaṃ vippajahitva cakkhumā\
Tasmā jino vigatarajoti vuccatī\'\'ti.\
\
Virajaṃ.\
\
Āsīnanti: nisinno bhagavā pāsāṇake cetiyeti1 āsīno.\
\
4. \'\'Nagassa passe āsīnaṃ muniṃ dukkhassa pāraguṃ,\
Sāvakā payirupāsanti tevijjā maccuhāyino\'\'ti.\
\
Evampi bhagavā āsīno, athavā bhagavā sabbossukkapaṭippassaddhattā āsīno,
vutthavāso\
so vutthavāso ciṇṇacaraṇo gataddho gatadiso gatakoṭiko
pālitabrahmacariyo\
uttamadiṭṭhippatto bhāvitamaggo pahīnakileso paṭividdhākuppo
sacchikatanirodho.\
Dukkhaṃ tassa pariññāya, samudayo pahīno, maggo bhāvito, nirodho
sacchikato\
abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīnaṃ,
bhāvetabbaṃ\
bhāvitaṃ, sacchikātabbaṃ sacchikataṃ. So ukkhittapaligho saṅkiṇṇaparikho
abbūḷhesiko\
niraggalo ariyo pannadhajo pannabhāro visaññutto pañcaṅgavippahīno\
chaḷaṅgasamannāgato ekārakkho caturapasseno panuṇṇapaccekasacco
samavayasaṭṭhesano\
anāvilasaṅkappo passaddhakāyasaṃkhāro suvimuttacitto suvimuttapañño
kevalī vusitvā\
uttamapuriso paramapuriso paramappattipatto.\
So neva ācināti, na apacināti, apacinitvā ṭhito, neva pajahati, na
upādiyati, pajahitvā ṭhito,\
neva visineti, na ussineti, visinetvā ṭhito. Neva dhūpeti, na
sandhupeti, vidhupetvā ṭhito.\
Asekhena sīlakkhandhena samannāgatattā ṭhito. Asekhena
samādhikkhandhena\
samannāgatattā ṭhito. Asekhena paññākkhandhena samannāgatattā ṭhito.
Asekhena\
vimuttikkhandhena samannāgatattā ṭhito. Asekhena
vimuttiñāṇadassanakkhandhena\
samannāgato ṭhito. Saccaṃ sampaṭipādiyitvā ṭhito. Ejaṃ samatikkamitvā
ṭhito. Kilesaggiṃ\
pariyādiyitvā ṭhito. Aparigamanatāya ṭhito, kathaṃ samādāya ṭhito,
muttipaṭisevanatāya2\
ṭhito. Mettāya pārisuddhiyā ṭhito, karuṇāya pārisuddhiyā ṭhito muditāya
pārisuddhiyā\
ṭhito upekkhāya parisuddhiyā ṭhito, accantapārisuddhiyā ṭhito,
akammayatāya\
parisuddhiyā ṭhito, vimuttattā ṭhito, saṃtusitattā ṭhito,
khandhapariyante ṭhito,\
dhātupariyante ṭhito, āyatanapariyante ṭhito, gatipariyante ṭhito,
uppattipariyante ṭhito,\
paṭisandhipariyante ṭhito, bhavapariyante ṭhito, saṃsārapariyante ṭhito,
vaṭṭapariyante\
ṭhito, antime bhave ṭhito, antime samussaye ṭhito, antimadehadharo
arahā.\
\
14. \'\'Tassāyaṃ pacchimakoṭi5 - carimoyaṃ samussayo,\
Jātimaraṇasaṃsāro - natthi tassa punabbhavo\'\'ti\
\
Evampi bhagavā āsīnoti jhāyiṃ virajamāsīnaṃ\
\
Iccāyasmā udayo\'ti padasandhi padasaṃsaggo padapāripūri
akkharasamavāyo\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Udayoti: tassa
brāhmaṇassa nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ niruttibyañjanaṃ
abhilāpo.\
Udayo\'ti tassa brāhmaṇassa gottaṃ saṅkhā samaññā paññatti vohāro\'ti
āyasmā udayo.\
\
Katakiccaṃ anāsavanti: buddhassa bhagavato kiccākiccaṃ karaṇīyākaraṇīyaṃ
pahīnaṃ\
ucchinnamūlaṃ tālāvatthukataṃ anabhāvakataṃ2 āyatiṃ anuppādadhammaṃ,
tasmā buddho\
katakicco.\
\
5. \'\'Yassa ca visatā3 natthi chinnasotassa bhikkhuno.\
Kiccākiccapahīnassa4 pariḷābho na vijjatī\'\'ti\
\
Katakiccaṃ anāsavanti: \'āsavā\'ti cattāro āsavā: kāmāsavo bhavāsavo
diṭṭhāsavo avijjāsavo. Te\
āsavā buddhassa bhagavato pahīnā ucchinnamūlā tālāvatthukatā
anabhāvakatā āyatiṃ\
anuppādadhammā tasmā buddho anāsavoti \'katakiccaṃ anāsavaṃ. \'\
\
Pāraguṃ sabbadhammānanti: bhagavā5 abhiññāparagū, pariññāpāragū
pahānapāragū6,\
bhāvanāpāragū7, sacchikiriyāpāragū8, samāpattipāragū, abhiññāpāragū,
sabbadhammānaṃ,\
pariññāpāragū, sabbadukkhānaṃ, pahānapāragū6 sabbakilesānaṃ,
bhāvanāpāragū catunnaṃ\
maggānaṃ, sacchikiriyāpāragū8 nirodhassa,\
\
1. Cetiye āsīno-va-vi-ka.\
2. Anabhāvaṃgataṃ-va-vi-ka.\
Anabhāvaṃkataṃ - machasaṃ.\
3. Paripatā-syā.\
4. Kiccākiccaṃ pahīnassa-syā.\
5. Bhagavā sabbadhammānaṃ - machasaṃ, syā.\
6. Pahānāya pāragū-pa.\
7. Bhāvanāya pāragū-vi.\
8. Sacchikiriyāya pāragū-vi.\
\
\[BJT Page 332\] \[\\x 332/\]\
\
Samāpattipāragū sabbasamāpattīnaṃ, so vasippatto pāramippatto ariyasmiṃ
sīlasmiṃ\
vasippatto pāramippatto ariyasmiṃ samādhismiṃ vasippatto pāramippatto
ariyāya paññāya,\
vasippatto pāramippatto ariyāya vimuttiyā. So pāragato pāramippatto
antagato antappatto,\
koṭigato koṭippatto, pariyantagato pariyantappatto, vosānagato
vosānappatto, tāṇagato\
tāṇappatto, lenagato lenappatto, saraṇagato saraṇappatto, abhayagato
abhayappatto,\
accutagato1 accutappatto, amatagato amatappatto, nibbānagato
nibbānappatto. So\
vutthavāso ciṇṇacaraṇo gataddho gatadiso gatakoṭiko pālitabrahmacariyo\
uttamadiṭṭhippatto bhāvitamaggo pahīnakileso paṭividdhākuppo
sacchikatanirodho.\
Dukkhaṃ tassa pariññāya, samudayo pahīno, maggo bhāvito, nirodho
sacchikato\
abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīnaṃ,
bhāvetabbaṃ\
bhāvitaṃ, sacchikātabbaṃ sacchikataṃ. So ukkhittapaligho saṅkiṇṇaparikho
abbūḷhesiko\
niraggalo ariyo pannadhajo pannabhāro visaññutto pañcaṅgavippahīno\
chaḷaṅgasamannāgato ekārakkho caturapasseno panuṇṇapaccekasacco
samavayasaṭṭhesano\
anāvilasaṅkappo passaddhakāyasaṃkhāro suvimuttacitto suvimuttapañño
kevalī vusitvā\
uttamapuriso paramapuriso paramappattipatto.\
\
So neva ācināti, na apacināti, apacinitvā ṭhito, neva pajahati, na
upādiyati, pajahitvā ṭhito,\
neva visineti, na ussineti, visinetvā ṭhito. Neva dhūpeti, na
sandhupeti, vidhupetvā ṭhito.\
Asekhena sīlakkhandhena samannāgatattā ṭhito. Asekhena
samādhikkhandhena\
samannāgato ṭhito. Asekhena paññākkhandhena samannāgato ṭhito. Asekhena\
vimuttikkhandhena samannāgato ṭhito. Asekhena
vimuttiñāṇadassanakkhandhena\
samannāgato ṭhito. Saccaṃ sampaṭipādiyitvā ṭhito. Ejaṃ samatikkamitvā
ṭhito. Kilesaggiṃ\
pariyādiyitvā ṭhito. Aparigamanatāya ṭhito, kathaṃ samādāya ṭhito,
muttipaṭisevanatāya\
ṭhito. Mettāya pārisuddhiyā ṭhito, karuṇāya parisuddhiyā ṭhito muditāya
parisuddhiyā\
ṭhito upekkhāya parisuddhiyā ṭhito, accantapārisuddhiyā ṭhito,
akammayatāya,\
parisuddhiyā ṭhito, vimuttattā ṭhito, saṃtusitattā ṭhito,
khandhapariyante ṭhito,\
dhātupariyante ṭhito, āyatanapariyante ṭhito, gatipariyante ṭhito,
uppattipariyante ṭhito,\
paṭisandhipariyante ṭhito, bhavapariyante ṭhito, saṃsārapariyante ṭhito,
vaṭṭapariyante\
ṭhito, antime bhave ṭhito, antime samussaye ṭhito, antimadehadharo
arahā.\
\
14. \'\'Tassāyaṃ pacchimakoṭi5 - carimoyaṃ samussayo,\
Jātimaraṇasaṃsāro - natthi tassa punabbhavoti \'pāraguṃ
sabbadhammānaṃ\'.\
\
Atthi pañhena āgamanti: pañhena atthikāmha2 āgatā, pañhaṃ
pucchitukāmamha āgatā3.\
Paññaṃ sotukāmā (āgatamhāti) \'evampi \'atthi pañhena āgamaṃ\' athavā
pañhatthikānaṃ\
pañhaṃ pucchitukāmānaṃ pañhaṃ sotukāmānaṃ. Āgamanaṃ abhikkamanaṃ4
upasaṅkamanaṃ\
payirupāsanaṃ atthi, evampi atthi pañhena āgamaṃ, athavā pañhāgamo
tuyhaṃ atthi, tvampi\
pahū, tvamasi alamatto mayā pucchitaṃ kathetuṃ vissajjetuṃ, vahassetaṃ
bhāranti evampi\
\'atthi pañhena āgamaṃ\'.\
\
Aññāvimokkhaṃ pabrūhī ti: \'aññāvimokkho\' vuccati arahattavimokkho,
arahattavimokkhaṃ\
pabrūhi ācikkhāhi desehi paññapehi paṭṭhapehi vivarāhi vibhajāhi
uttānīkarohi pakāsehīti\
\'aññāvimokkhaṃ pabrūhi\'\
\
Avijjāya pabhedananti avijjāya bhedanaṃ pabhedanaṃ pahānaṃ vūpasamo5
paṭinissaggo6\
paṭippassaddhaṃ amataṃ nibbānanti \'avijjāya pabhedanaṃ\'\
\
Tenāha so brāhmaṇo:\
\
Jhāyiṃ virajamāsīnaṃ (iccāyasmā udayo)\
Katakiccaṃ anāsavaṃ,\
Pāraguṃ sabbadhammānaṃ\
Atthi pañhena āgamaṃ\
Aññāvimokkhaṃ pabrūhi\
Avijjāya pabhedana\'\'nti\
\
1. Accutigato-sa.\
2. Atthiko āgatomhi - machasaṃ.\
3. Āgato - machasaṃ.\
4. Akittamanaṃ-va-vi-ka.\
5. Vūpasamaṃ - machasaṃ.\
6. Paṭinissaṭṭhaṃ-pana-paṭinissaggaṃ - machasaṃ.\
\
\[BJT Page 334\] \[\\x 334/\]\
\
13-2\
\
Pahānaṃ kāmacchandānaṃ (udayāti bhagavā)\
Domanassāna cūbhayaṃ,\
Thīnassa ca1 panūdanaṃ\
Kukkuccānaṃ nivāraṇaṃ.\
\
Pahānaṃ kāmacchandānanti: \'chando\'ti \'\'yo kāmesu kāmacchando
kāmarāgo kāmanandi\
kāmataṇhā kāmasineho kāmapipāsā kāmapariḷābho kāmajjhosānaṃ kāmogho
kāmayogo\
kāmūpādānaṃ kāmacchandanīvaraṇaṃ. \'\' Pahānaṃ kāmacchandānanti:
kāmacchandānaṃ\
pahānaṃ vūpasamaṃ paṭinissaggaṃ paṭippassaddhiṃ amataṃ nibbānanti
\'pahānaṃ\
kāmacchandānaṃ\'.\
\
Udayāti bhagavā taṃ brāhmaṇaṃ gottena ālapati. Bhagavā\'ti
gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'udayāti bhagavā. \'\
\
Domanassāna cūbhayanti: domanassa\'nti2 \'\'yaṃ cetasikaṃ asātaṃ
cetasikaṃ dukkhaṃ\
cetosamphassajaṃ asātaṃ dukkhaṃ vedayitaṃ, cetosamphassajā asātā dukkhā
vedanā.\
Domanassāna cūbhayanti: kāmacchandassa ca domanassassa ca ubhinnaṃ
pahānaṃ\
vūpasamo paṭinissaggo paṭippassaddhi amataṃ nibbānanti \'domanassāna
cūbhayaṃ. \'\
\
Thīnassa ca panūdananti: \'thīna\'nti \'yā cittassa akallatā3
akammaññatā olīyanā (sallīyanā)\
līnā līyanā līyitattaṃ thīnaṃ thīyanā thīyitattaṃ cittassa. \'\'
Thīnassa ca panūdananti:\
thīnassa ca panūdanaṃ pahānaṃ vūpasamo4 paṭinissaggo paṭippassaddhi
amataṃ nibbānanti\
thīnassa ca panūdanaṃ.\
\
Kukkuccānaṃ nivāraṇanti: \'kukkucca\'nti: hatthakukkuccampi kukkuccaṃ
pādakukkuccampi\
kukkuccaṃ, hatthapādakukkuccampi kukkuccaṃ. Akappiye kappiyasaññitā,
kappiye\
akappiyasaññitā, avajje vajjasaññitā vajje avajjasaññitā. \'\'Yaṃ
evarūpaṃ kukkuccaṃ\
kukkuccāyanā kukkuccāyitattaṃ cetaso vippaṭisāro manovilekho. Idaṃ
vuccati kukkuccaṃ\'.\
\
1. Thīnassa - machasaṃ\
2. Domanassāti - machasaṃ, syā.\
3. Akalapakā-pa-va-vi-ka, machasaṃ.\
4. Vūpasamaṃ - machasaṃ.\
\
\[BJT Page 336\] \[\\x 336/\]\
\
Api ca dvīhi kāraṇehi uppajjati kukkuccaṃ: cetaso vippaṭisāro
manovilekho, katattā ca\
akatattā ca1. Kathaṃ katattā ca akatattā ca uppajjati kukkuccaṃ cetaso
vippaṭisāro\
manovilekho: \'kataṃ me kāyaduccaritaṃ akataṃ me kāyasucarita\'nti
uppajjati kukkuccaṃ\
cetaso vippaṭisāro manovilekho\' \'kataṃ me vacīduccaritaṃ akataṃ me
vacīsucarita\'nti\
uppajjati kukkuccaṃ cetaso vippaṭisāro manovilekho\' \'kataṃ me
manoduccaritaṃ akataṃ me\
manosucarita\'nti uppajjati kukkuccaṃ cetaso vippaṭisāro manovilekho\'
\'kato me pāṇātipāto\
akatā me pāṇātipātā veramaṇīti uppajjati kukkuccaṃ cetaso vippaṭisāro
manovilekho\'\
\'kataṃ me adinnādānaṃ akataṃ me adinnādānā veramaṇīti uppajjati
kukkuccaṃ cetaso\
vippaṭisāro manovilekho\' \'kato me kāmesu micchācāro akatā me kāmesu
micchācārā\
veramaṇīti uppajjati kukkuccaṃ cetaso vippaṭisāro manovilekho\' \'kato
me musāvādo akatā\
me musāvādā veramaṇīti uppajjati kukkuccaṃ cetaso vippaṭisāro
manovilekho\' \'katā me\
pisunāvācā akatā me pisunāya vācāya veramaṇīti uppajjati kukkuccaṃ
cetaso vippaṭisāro\
manovilekho\' \'katā me pharusāvācā akatā me pharusāya vācāya veramaṇīti
uppajjati\
kukkuccaṃ cetaso vippaṭisāro manovilekho\' \'kato me samphappalāpo akatā
me\
samphappalāpo veramaṇīti uppajjati kukkuccaṃ cetaso vippaṭisāro
manovilekho\' \'katā me\
abhijjhā akatā me anabhijjhāti uppajjati kukkuccaṃ cetaso vippaṭisāro
manovilekho\' \'kato me\
vyāpādo akatā me abyāpādoti uppajjati kukkuccaṃ cetaso vippaṭisāro
manovilekho\' \'katā me\
micchādiṭṭhi akatā me sammādiṭṭhīti uppajjati kukkuccaṃ cetaso
vippaṭisāro manovilekho.\
Evaṃ katattā ca akatattā ca uppajjati kukkuccaṃ cetaso vippaṭisāro
manovilekho.\
\
Athavā \'(sīlesumhi) na paripūrakārī\'ti uppajjati kukkuccaṃ cetaso
vippaṭisāro manovilekho.\
\'Indriyesumhi aguttadvāro\'ti uppajjati kukkuccaṃ cetaso vippaṭisāro
manovilekho. Bhojane\
amattaññumhīti uppajjati kukkuccaṃ cetaso vippaṭisāro manovilekho.
Jāgariyaṃ\
ananuyuttomhīti uppajjati kukkuccaṃ cetaso vippaṭisāro manovilekho. Na
satisampajaññena\
samannāgatomhīti uppajjati kukkuccaṃ cetaso vippaṭisāro manovilekho.
Abhāvitā me\
cattāro satipaṭṭhānāti uppajjati kukkuccaṃ cetaso vippaṭisāro
manovilekho. Abhāvitā me\
cattāro sammappadhānāti uppajjati kukkuccaṃ cetaso vippaṭisāro
manovilekho. Abhāvitā me\
cattāro iddhipādāti uppajjati kukkuccaṃ cetaso vippaṭisāro manovilekho.
Abhāvitāni me\
pañcindriyānīti uppajjati kukkuccaṃ cetaso vippaṭisāro manovilekho.
Abhāvitāni me\
pañcabalānīti uppajjati kukkuccaṃ cetaso vippaṭisāro manovilekho.
Abhāvitā me satta\
bojjhaṅgāti uppajjati kukkuccaṃ cetaso vippaṭisāro manovilekho. Abhāvito
me ariyo\
aṭṭhaṅgiko maggoti uppajjati kukkuccaṃ cetaso vippaṭisāro manovilekho.
Dukkhaṃ me\
apariññātanti uppajjati kukkuccaṃ cetaso vippaṭisāro manovilekho.
Samudayo me\
appahīnoti uppajjati kukkuccaṃ cetaso vippaṭisāro manovilekho. Maggo me
abhāvitoti\
uppajjati kukkuccaṃ cetaso vippaṭisāro manovilekho. Nirodho me
asacchikato ti uppajjati\
kukkuccaṃ cetaso vippaṭisāro manovilekho. Kukkuccānaṃ nivāraṇanti:
kukkuccānaṃ\
āvaraṇaṃ nīvaraṇaṃ pahānaṃ vūpasamo3 paṭinissaggo paṭippassaddhi4 amataṃ
nibbānanti\
kukkuccānaṃ nivāraṇaṃ.\
\
Tenāha bhagavā:\
\
\'\'Pahānaṃ kāmacchandānaṃ (udayāti bhagavā. . . )\
Domanassāna vūbhayaṃ,\
Thīnassa ca panūdanaṃ\
Kukkuccānaṃ nivāraṇa\'\'nti.\
1. Kaṭattāca akaṭattāca - pana\
2. Aparipūrakārīti - machasaṃ.\
3. Upasamaṃ vūpasamaṃ - machasaṃ.\
4. Paṭinissaggaṃ paṭippassaddhiṃ - machasaṃ.\
\
\[BJT Page 338\] \[\\x 338/\]\
\
13-3\
\
Upekkhāsatisaṃsuddhaṃ\
Dhammatakkapurejavaṃ,\
Aññāvimokkhaṃ pabrūmi1\
Avijjāya pabhedanaṃ.\
\
Upekkhāsatisaṃsuddhanti: \'upekkhā\'ti yā catutthe jhāne2 upekkhā
upekkhatā ajjhupekkhatā\
cittasamatho3 cittapassaddhatā4 majjhattatā cittassa. Satīti: \'\'yā
catutthe jhāne upekkhaṃ\
ārabbha sati anussati paṭissati sati saraṇatā dhāraṇatā apilāpanatā
asammussanatā sati\
satindriyaṃ satibalaṃ sammāsati\'. Upekkhāsatisaṃsuddhanti: catutthe
jhāne upekkhā ca sati\
ca suddhā honti visuddhā saṃsuddhā parisuddhā pariyodātā anaṅgaṇā
vigatūpakkilesā\
mudubhūtā kammaniyā ṭhitā āneñjappattāti \'upekkhāsati saṃsuddhaṃ\'.\
\
Dhammatakkapurejavanti: \'dhammatakko\' vuccati sammāsaṃkappo, so ādito
hoti, purato\
hoti, pubbaṅgamo hoti, aññāvimokkhassāti evampi
\'dhammatakkapurejavaṃ\'. Athavā\
\'dhammatakko\' vuccati sammādiṭṭhi, sā ādito hoti, purato hoti,
pubbaṅgamā5 hoti,\
aññāvimokkhassāti evampi \'dhammatakkapurejavaṃ\'. Athavā \'dhammatakko
vuccati\
catunnaṃ maggānaṃ pubbabhāgavipassanā6, sā ādito hoti, purato hoti,
pubbaṅgamā hoti\
aññāvimokkhassāti evampi \'dhammatakkapurejavaṃ\'.\
\
Aññāvimokkhaṃ pabrūmīti: \'aññāvimokkho\' vuccati arahattavimokkho,
arahattavimokkhaṃ\
pabrūmi, ācikkhāmi desemi paññapemi paṭṭhapemi vivarāmi vibhajāmi
uttānīkaromi\
pakāsemīti \'aññāvimokkhaṃ pabrūmi\'.\
\
Avijjāya pabhedananti: \'avijjā\'ti \'\'dukkhe aññāṇaṃ dukkhasamudaye
aññāṇaṃ\
dukkhanirodhe aññāṇaṃ dukkhanirodhagāminiyā paṭipadāya aññāṇaṃ pubbante
aññāṇaṃ\
aparante aññāṇaṃ pubbantāparante aññāṇaṃ
idappaccayatāpaṭiccasamuppannesu\
dhammesu aññāṇaṃ yaṃ evarūpaṃ aññāṇaṃ adassanaṃ anabhisamayo ananubodho\
asambodho appaṭivedho asaṅgāhanā apariyogāhanā asamapekkhanā
apaccavekkhanā\
apaccakkhakammaṃ dummejjhaṃ bālyaṃ asampajaññaṃ moho pamoho sampamoho
avijjā\
avijjogho avijjāyogo avijjānusayo avijjāpariyuṭṭhānaṃ avijjālaṅgī moho
akusalamūlaṃ. \'\'\
Avijjāya pabhedananti7: avijjā pabhedanaṃ pahānaṃ vūpasamo paṭinissaggo
paṭippassaddhi\
amataṃ nibbānanti \'avijjāya pabhedanaṃ\'.\
\
Tenāha bhagavā:\
\
\'\'Upekkhāsatisaṃsuddhaṃ\
Dhammatakkapurejavaṃ,\
Aññāvimokkhaṃ pabrūmi\
Avijjāya pabhedananti. \'\'\
\
1. Saṃbrūmi - syā.\
2. Catutthajhāne - sa.\
3. Cittassa samatā - va, vi, ka,\
Cittasamatā - machasaṃ.\
4. Cittappasādatā - syā.\
Cittappassaddhatā - machasaṃ.\
Cittappasaṭatā - saṃ\
5. Pubbaṅgamo - machasaṃ.\
6. Vipassanā ādito hoti - pa.\
7. Pabhedananti - va - vi - ka, machasaṃ\
\
\[BJT Page 340\] \[\\x 340/\]\
\
13-4\
\
Kiṃ su saṃyojano loko\
Kiṃ su tassa vivāraṇaṃ,\
Kissassa vippahānena\
Nibbānaṃ iti vuccati.\
\
Kiṃ su saṃyojano lokoti: kiṃ lokassa saṃyojanaṃ lagganaṃ bandhanaṃ
upakkileso, kena loko\
yutto payutto āyutto samāyutto laggo laggito paḷibuddhoti \'kiṃ su
saṃyojano loko. \'\
\
Kiṃ su tassa vivāraṇanti: \'kiṃ tassa\' cāraṇaṃ1 vicāraṇaṃ paṭivicāraṇaṃ
kena loko carati\
vicarati paṭivicaratīti \'kiṃ su tassa vicāraṇaṃ. \'\
\
Kissassa vippahānena nibbānaṃ iti vuccatīti: kissassa vippahānena
vūpasamena\
paṭinissaggena paṭippassaddhiyā, nibbānaṃ iti vuccati pavuccati
kathīyati bhaṇīyati\
dīpīyati voharīyatīti \'kissassa vippahānena nibbānaṃ iti vuccati\'.\
\
Tenāha so brāhmaṇo:\
\
\'\'Kiṃ su saṃyojano loko\
Kiṃ su tassa vicāraṇaṃ,\
Kissassa vippahānena\
Nibbānaṃ iti vuccatī\'\'ti.\
\
13-5\
\
Nandisaṃyojano loko\
Vitakkassa vicāraṇaṃ\
Taṇhāya vippahānena\
Nibbānaṃ iti vuccati.\
\
Nandisaṃyojano lokoti: \'nandi\' vuccati taṇhā, yo rāgo sārāgo anunayo
anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ. \'\' Ayaṃ vuccati nandi. Yā nandi lokassa saṃyojanaṃ
lagganaṃ\
bandhanaṃ upakkileso, imāya nandiyā loko yutto payutto āyutto samāyutto
laggo laggito\
paḷibuddhoti \'nandisaṃyojano loko. \'\
\
1. Vivāraṇā - machasaṃ, syā.\
Kiṃ lokassa vicāraṇaṃ - pa.\
\
\[BJT Page 342\] \[\\x 342/\]\
\
Vitakkassa vicāraṇanti \'vitakko\'ti1 nava vitakkā: kāmavitakko
vyāpādavitakko\
vihiṃsāvitakko ñātivitakko janapadavitakko amaravitakko2
parānuddayatāpaṭisaṃyutto\
vitakko lābhasakkārasilokapaṭisaṃyutto vitakko anavaññattipaṭisaṃyutto
vitakko ime\
vuccanti nava vitakkā. Ime nava vitakkā lokassa cāraṇā vicāraṇā
paṭivicāraṇā. Imehi\
navahi vitakkehi loko carati vicarati paṭivicaratīti \'vitakkassa
vicāraṇaṃ. \'\
\
Taṇhāya vippahānena nibbānaṃ iti vuccatīti: \'taṇhā\'ti rūpataṇhā,
saddataṇhā,\
gandhataṇhā, rasataṇhā, phoṭṭhabbataṇhā, dhammataṇhā, taṇhāya
vippahānena nibbānaṃ\
iti vuccatīti. Taṇhāya vippahānena nibbānaṃ iti vuccatīti. Taṇhāya
vippahānena\
vūpasamena paṭinissaggena paṭippassaddhiyā nibbānaṃ iti vuccati
pavuccati kathīyati\
bhaṇīyati dīpīyati voharīyatīti \'taṇhāya vippahānena nibbānaṃ iti
vuccati. \'\
\
Tenāha bhagavā:\
\
\'\'Nandisaṃyojano loko\
Vitakkassa vicāraṇaṃ,\
Taṇhāya vippahānena\
Nibbānaṃ iti vuccatī\'\'ti.\
\
13-6\
\
Kathaṃ satassa carato\
Viññāṇaṃ uparujjhati,\
Bhagavantaṃ puṭṭhumāgamhā3\
Taṃ suṇoma vaco tava.\
\
Kathaṃ satassa caratoti: kathaṃ satassa sampajānassa carato vicarato4
irīyato vattayato\
pālayato yapayato yāpayatoti \'kathaṃ satassa carato\'.\
\
Viññāṇaṃ uparujjhatīti viññāṇaṃ nirujjhati vūpasammati atthaṃ gacchati
paṭippasambhatīti\
\'viññāṇaṃ uparujjhati\'.\
\
Bhagavantaṃ puṭṭhumāgamhāti: buddhaṃ bhagavantaṃ puṭṭhuṃ pucchituṃ
yācituṃ\
ajjhesituṃ pasādetuṃ āgamhā āgatamhā upāgatamhā sampattamhā tayā
saddhiṃ\
samāgatamhāti \'bhagavantaṃ puṭṭhumāgamhā\'.\
\
1. Vitakkāti - machasaṃ, syā.\
2. Amarāvitakko - machasaṃ.\
3. Puṭṭhumāgamā - machasaṃ.\
Puṭṭhumāgamma - su.\
4. Viharato - va - vi - ka, syā, machasaṃ\
\
\[BJT Page 344\] \[\\x 344/\]\
\
Taṃ suṇoma vaco tavāti: \'ta\'nti tuyhaṃ vacanaṃ byappathaṃ desanaṃ
anusiṭṭhiṃ1 suṇoma\
uggaṇhāma dhārema upadhārema upalakkhemāti \'taṃ suṇoma vaco tava\'.\
\
Tenāha so brāhmaṇo:\
\
\'\'Kathaṃ satassa carato\
Viññāṇaṃ uparujjhati,\
Bhagavantaṃ puṭṭhumāgamhā\
Taṃ suṇoma vaco tavā\'\'ti.\
\
13-7\
\
(Ajjhattañca) bahiddhā ca\
Vedanaṃ nābhinandato\
Evaṃ satassa carato\
Viññāṇaṃ uparujjhati.\
\
Ajjhattañca bahiddhā ca vedanaṃ nābhinandatoti: ajjhattaṃ vedanāsu
vedanānupassī2\
viharanto vedanaṃ nābhinandati nābhivadati na ajjhosāya tiṭṭhati3
abhinandanaṃ\
abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti
byantīkaroti\
anabhāvaṃgameti bahiddhā vedanāsu vedanānupassī viharanto vedanaṃ
nābhinandati\
nābhivadati na ajjhosāya tiṭṭhati abhinandanaṃ abhivadanaṃ ajjhosānaṃ
gāhaṃ parāmāsaṃ\
abhinivesaṃ pajahati vinodeti byantīkaroti anabhāvaṃ gameti.
Ajjhattabahiddhā vedanāsu\
vedanānupassī viharanto vedanaṃ nābhinandati nābhivadati na ajjhosāya
tiṭṭhati\
abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati
vinodeti\
byantīkaroti anabhāvaṃ gameti.\
\
Ajjhattaṃ samudayadhammānupassī vedanāsu vedanānupassī viharanto
vedanaṃ\
nābhinandati nābhivadati nājjhosāya tiṭṭhati abhinandanaṃ abhivadanaṃ
ajjhosānaṃ gāhaṃ\
parāmāsaṃ abhinivesaṃ pajahati vinodeti byantīkaroti anabhāvaṃ gameti,
ajjhattaṃ\
vayadhammānupassī vedanāsu vedanānupassī viharanto vedanaṃ nābhinandati
nābhivadati\
nājjhosāya tiṭṭhati abhinandanaṃ abhivadanaṃ ajjhosānaṃ gāhaṃ parāmāsaṃ
abhinivesaṃ\
pajahati vinodeti byantīkaroti anabhāvaṃ gameti, ajjhattaṃ
samudayavayadhammānupassī\
vedanāsu vedanānupassī viharanto vedanaṃ nābhinandati nābhivadati
nājjhosāya tiṭṭhati\
abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati
vinodeti\
byantīkaroti anabhāvaṃ gameti,\
Bahiddhā samudayadhammānupassī vedanāsu vedanānupassī viharanto vedanaṃ\
nābhinandati nābhivadati\
\
1. Anusandhiṃ - va - vi - ka, anusāsanaṃ - machasaṃ\
2. Ajjhattaṃ vedanaṃ vedanānupassī - pa\
Ajjhattavedanānupassī - vi.\
3. Ajjhoseti - machasaṃ.\
\
\[BJT Page 346\] \[\\x 346/\]\
\
Na ajjhosāya tiṭṭhati abhinandanaṃ abhivadanaṃ ajjhosānaṃ gāhaṃ
parāmāsaṃ abhinivesaṃ\
pajahati vinodeti byantīkaroti anabhāvaṃ gameti, bahiddhā
vayadhammānupassī vedanāsu\
vedanānupassī viharanto vedanaṃ nābhinandati nābhivadati na ajjhosāya
tiṭṭhati\
abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati
vinodeti\
byantīkaroti anabhāvaṃ gameti, bahiddhā samudayavayadhammānupassī
vedanāsu\
vedanānupassī viharanto vedanaṃ nābhinandati nābhivadati na ajjhosāya
tiṭṭhati\
abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati
vinodeti\
byantīkaroti anabhāvaṃ gameti, ajjhattabahiddhā samudayadhammānupassī
vedanāsu\
vedanānupassī viharanto vedanaṃ nābhinandati nābhivadati na ajjhosāya
tiṭṭhati\
abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati
vinodeti\
byantīkaroti anabhāvaṃ gameti, ajjhattabahiddhā vayadhammānupassī
vedanāsu\
vedanānupassī viharanto vedanaṃ nābhinandati nābhivadati na ajjhosāya
tiṭṭhati\
abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati
vinodeti\
byantīkaroti anabhāvaṃ gameti, ajjhattabahiddhā1
samudayavayadhammānupassī vedanāsu\
vedanānupassī viharanto vedanaṃ nābhinandati nābhivadati na ajjhosāya
tiṭṭhati\
abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati
vinodeti\
byantīkaroti anabhāvaṃ gameti, imehi dvādasahi ākārehi vedanāsu
vedanānupassī\
viharanto vedanaṃ nābhinandati nābhivadati na ajjhosāya tiṭṭhati
abhinandanaṃ\
abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti
byantīkaroti\
anabhāvaṃ gameti.\
\
Athavā vedanaṃ aniccato passanto vedanaṃ nābhinandati nābhivadati na
ajjhosāya tiṭṭhati\
abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati
vinodeti\
byantīkaroti anabhāvaṃ gameti. Vedanaṃ dukkhato passanto vedanaṃ
nābhinandati\
nābhivadati na ajjhosāya tiṭṭhati abhinandanaṃ abhivadanaṃ ajjhosānaṃ
gāhaṃ parāmāsaṃ\
abhinivesaṃ pajahati vinodeti byantīkaroti anabhāvaṃ gameti. Vedanaṃ
rogato passanto\
vedanaṃ nābhinandati nābhivadati na ajjhosāya tiṭṭhati abhinandanaṃ
abhivadanaṃ\
ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti
anabhāvaṃ gameti.\
Vedanaṃ gaṇḍato passanto vedanaṃ nābhinandati nābhivadati na ajjhosāya
tiṭṭhati\
abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati
vinodeti\
byantīkaroti anabhāvaṃ gameti. Vedanaṃ sallato passanto vedanaṃ
nābhinandati\
nābhivadati na ajjhosāya tiṭṭhati abhinandanaṃ abhivadanaṃ ajjhosānaṃ
gāhaṃ parāmāsaṃ\
abhinivesaṃ pajahati vinodeti byantīkaroti anabhāvaṃ gameti. Vedanaṃ
aghato passanto\
vedanaṃ nābhinandati nābhivadati na ajjhosāya tiṭṭhati abhinandanaṃ
abhivadanaṃ\
ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti
anabhāvaṃ gameti.\
Vedanaṃ ābādhato passanto vedanaṃ nābhinandati nābhivadati na ajjhosāya
tiṭṭhati\
abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati
vinodeti\
byantīkaroti anabhāvaṃ gameti. Vedanaṃ nissaraṇato passanto vedanaṃ
nābhinandati\
nābhivadati na ajjhosāya tiṭṭhati abhinandanaṃ abhivadanaṃ ajjhosānaṃ
gāhaṃ parāmāsaṃ\
abhinivesaṃ pajahati vinodeti byantīkaroti anabhāvaṃ gameti. Imehi
catucattālīsāya ākārehi2\
vedanāsu vedanānupassī viharanto vedanaṃ nābhinandati nābhivadati na
ajjhosāya tiṭṭhati\
abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati
vinodeti\
byantīkaroti anabhāvaṃ gametīti \'ajjhattañca bahiddhā ca vedanaṃ
nābhinandato\'.\
\
Evaṃ satassa caratoti: evaṃ satassa sampajānassa carato vicarato3
irīyato vattayato pālayato\
yapayato yāpayatoti. \'Evaṃ satassa carato. \'\
\
Viññāṇaṃ uparujjhatīti: puññābhisaṅkhārasahagataṃ viññāṇaṃ
apuññābhisaṅkhārasahagataṃ\
viññāṇaṃ āneñjābhisaṅkhārasahagataṃ viññāṇaṃ nirujjhati vūpasammati
atthaṃ gacchati\
paṭippassambhatīti \'viññāṇaṃ uparujjhati. \'\
\
Tenāha bhagavā:\
\
\'\'Ajjhattañca bahiddhā ca\
Vedanaṃ nābhinandato,\
Evaṃ satassa carato\
Viññāṇaṃ uparujjhatīti.\
Saha gāthāpariyosānā ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, tesaṃ anekapāṇasahassānaṃ virajaṃ vītamalaṃ
dhammacakkhuṃ udapādi.\
\'Yaṃ kiñci samudayadhammaṃ sabbaṃ taṃ nirodhadhamma\'nti. Tassa
brāhmaṇassa\
anupādāya āsavehi cittaṃ vimucci. Saha arahattappattā
ajinajaṭāvākacīratidaṇḍakamaṇḍalu\
kesā ca massu ca antarahitā. Bhaṇḍu kāsāyavatthavasano
saṅghāṭipattacīvaradharo\
anavatthapaṭipattiyā pañjaliko bhagavantaṃ namassamāno nisinno hoti:
\'satthā me bhante,\
bhagavā sāvako hamasmī\'ti.\
\
Udaya suttaniddeso samatto.\
\
1. Bahiddhāsamudaya vayadhammānupassī\
Viharanto - pa - va - vi - ka.\
2. Imehi cattāḷīsāya ākārehi - machasaṃ\
Imehi dvācattāḷīsāya - syā.\
3. Viharato - va - vi - ka, machasaṃ\
\
\[BJT Page 348\] \[\\x 348/\]\
\
14. Posāla suttaniddeso\
\
14-1\
\
\'\'Yo atītaṃ ādisati (iccāyasmā posālo)\
Anejo chinnasaṃsayo,\
Pāraguṃ sabbadhammānaṃ\
Atthi pañhena āgamaṃ.\
\
Yo atītaṃ ādisatīti: \'yo\'ti \'\'yo so bhagavā sayambhū anācariyako
pubbe ananussutesu\
dhammesu sāmaṃ saccāni abhisambujjhi tattha ca sabbaññutaṃ patto balesu
ca vasībhāvaṃ\
atītaṃ ādisatīti bhagavā attano ca paresaṃ ca atītampi ādisati
anāgatampi ādisati\
paccuppannampi ādisati. Kathaṃ bhagavā attano atītaṃ ādisati: bhagavā
attano atītaṃ\
ekampi jātiṃ ādisati, dvepi jātiyo ādisati, tissopi jātiyo ādisati,
catassopi jātiyo ādisati,\
pañcapi jātiyo ādisati, dasapi jātiyo ādisati, vīsampi jātiyo ādisati,
tiṃsampi jātiyo ādisati,\
cattālīsampi jātiyo ādisati, paññāsampi jātiyo ādisati, jātisatampi
ādisati, jātisahassampi\
ādisati, jātisatasahassampi ādisati, anekepi saṃvaṭṭakappe ādisati,
anekepi vivaṭṭakappe\
ādisati, anekepi saṃvaṭṭavivaṭṭakappe ādisati: amutrāsiṃ evaṃnāmo
evaṃgotto evaṃvaṇṇo\
evamāhāro evaṃsukhadukkhapaṭisaṃvedī evamāyupariyanto, so tato cuto
amutra udapādiṃ\
tatrāpāsiṃ evaṃnāmo evaṃgotto evaṃvaṇṇo evamāhāro
evaṃsukhadukkhapaṭisaṃvedī\
evamāyupariyanto, so tato cuto\
\'Idhūpapannoti\' iti sākāraṃ sauddesaṃ anekavihitaṃ pubbenivāsaṃ
ādisati. Evaṃ bhagavā\
attano atītaṃ ādisati.\
\
Kathaṃ bhagavā paresaṃ atītaṃ ādisati: bhagavā paresaṃ atītaṃ ekampi
jātiṃ ādisati, dvepi\
jātiyo ādisati, tissopi jātiyo ādisati, catassopi jātiyo ādisati,
pañcapi jātiyo ādisati, dasapi\
jātiyo ādisati, vīsampi jātiyo ādisati, tiṃsampi jātiyo ādisati,
cattālīsampi jātiyo ādisati,\
paññāsampi jātiyo ādisati, jātisatampi ādisati, jātisahassampi ādisati,
jātisatasahassampi\
ādisati, anekepi saṃvaṭṭakappe ādisati, anekepi vivaṭṭakappe ādisati,
anekepi\
saṃvaṭṭavivaṭṭakappe ādisati: amutrāsi evaṃnāmo evaṃgotto evaṃvaṇṇo
evamāhāro\
evaṃsukhadukkhapaṭisaṃvedī evamāyupariyanto, so tato cuto amutra udapādi
tatrāpāsi\
evaṃnāmo evaṃgotto evaṃvaṇṇo evamāhāro evaṃsukhadukkhapaṭisaṃvedī\
evamāyupariyanto, so tato\
Cuto idhūpapannoti1 iti sākāraṃ sauddesaṃ anekavihitaṃ pubbenivāsaṃ
ādisati. Evaṃ\
bhagavā paresaṃ atītaṃ ādisati.\
\
1. Idhūpapannoti -pa-va-vi-ka.\
\
\[BJT Page 350\] \[\\x 350/\]\
\
Bhagavā pañca jātakasatāni1 bhāsanto attano ca paresaṃ ca atītaṃ
ādisati,\
mahāpadāniyasuttaṃ2 bhāsanto attano ca paresaṃ ca atītaṃ ādiyati,
mahāsudassaniyasuttaṃ\
bhāsanto attano ca paresaṃ ca atītaṃ ādisanti, mahāgovindriyasuttaṃ
bhāsanto attano ca\
paresaṃ ca atītaṃ ādisati, māghadeviyasuttaṃ3 bhāsanto attano ca paresaṃ
ca atītaṃ ādisati,\
vuttaṃ hetaṃ bhagavatā:\
\
\'\'Atītaṃ kho cunda, addhānaṃ ārabbha tathāgatassa satānusārī ñāṇaṃ
hoti, so yāvatakaṃ\
ākaṅkhati tāvatakaṃ anussarati, anāgataṃ ca kho cunda, addhānaṃ ārabbha
tathāgatassa\
satānusārī ñāṇaṃ hoti, so yāvatakaṃ ākaṅkhati tāvakataṃ anussarati,
paccuppannañca kho\
cunda, addhānaṃ ārabbha tathāgatassa bodhijaṃ ñāṇaṃ uppajjati ayamantimā
jāti natthidāni\
punabbhavo\'\'ti. \[A\] indriyaparopariyantañāṇaṃ4 tathāgatassa
tathāgatabalaṃ. Sattānaṃ\
āsayānusayañāṇaṃ tathāgatassa tathāgatabalaṃ, yamakapāṭihīre ñāṇaṃ
tathāgatassa\
tathāgatabalaṃ mahākaruṇāsamāpattiñāṇaṃ5 tathāgatassa tathāgatabalaṃ,
sabbaññutañāṇaṃ\
tathāgatassa tathāgatabalaṃ, anāvaraṇañāṇaṃ tathāgatassa tathāgatabalaṃ,
sabbattha\
asaṅgamappaṭihatamanāvaraṇañāṇaṃ tathāgatassa tathāgatabalaṃ, evaṃ
bhagavā attano ca\
paresaṃ ca atītampi ādisati, anāgatampi ādisati, paccuppannampi ādisati,
ācikkhati deseti\
paññapeti paṭṭhapeti vivarati vibhajati uttānīkaroti pakāsetīti: yo
atītaṃ ādisati.\
Iccāyasmā posālo\'ti padasandhi padasaṃsaggo padapāripūri
akkharasamavāyo\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Posāloti: tassa
brāhmaṇassa nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ niruttibyañjanaṃ
abhilāpo.\
Puṇṇāko\'ti tassa brāhmaṇassa gottaṃ saṅkhā samaññā paññatti vohāro\'ti
āyasmā posālo.\
\
Anejo chinnasaṃsayoti \'ejā\' vuccati taṇhā: \'\'yo rāgo sārāgo anunayo
anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ. \'\' Sā ejā taṇhā buddhassa bhagavato pahīnā
ucchinnamūlā\
tālāvatthukatā anabhāvakatā6 āyatiṃ anuppādadhammā tasmā buddho
\'anejo\'. Ejāya\
pahīnattā anejo, bhagavā lābhepi na iñjati, alābhe\'pi na iñjati,
yase\'pi na iñjati, ayase\'pi na\
iñjati, pasaṃsāyapi na iñjati, nindāya\'pi na iñjati, sukhe\'pi na
iñjati, dukkhepi na iñjati na\
calati na vedhati nappavedhati na sampavedhatīti anejo\'.
Chinnasaṃsayoti: \'saṃsayo vuccati\
vicikicchā, \'\'dukkhe kaṅkhā, dukkhasamudaye kaṅkhā, dukkhanirodhe
kaṅkhā,\
dukkhanirodhagāmiṇiyā paṭipadāya kaṅkhā, pubbante kaṅkhā, aparante
kaṅkhā,\
pubbantāparante kaṅkhā, idappaccayatāpaṭiccasamuppannesu dhammesu
kaṅkhā. Yā\
evarūpā kaṅkhā kaṅkhāyanā kaṅkhāyitattaṃ vimati vicikicchā dveḷhakaṃ
dvedhāpatho\
saṃsayo anekaṃsagāho āsappanā parisappanā apariyogāhanā thambhitattaṃ7
cittassa\
manovilekho. \'\' So saṃsayo buddhassa bhagavato pahīno chinno ucchinno
samucchinno\
vūpasanto paṭinissaggo paṭippassaddho abhabbuppattiko ñāṇagginā daḍḍho.
Tasmā\
buddho chinnasaṃsayoti \'anejo chinnasaṃsayo. \'\
\
1. Pañca jātisatāni - pana.\
2. Suttantaṃ - machasaṃ.\
3. Magha deviya suttantaṃ - sa\
Maghā deviya suttantaṃ - pana.\
4. Indriya paropariyatte ñāṇaṃ - pana.\
\[A.\] Dīghanikāya - pāsādikasutta.\
5. Mahā karuṇā samāpattiyā ñāṇaṃ - pa - va - vi - ka\
6. Anabhāvaṃkatā - machasaṃ.\
7. Chambhitattaṃ - machasaṃ, syā\
\
\[BJT Page 352\] \[\\x 352/\]\
\
Pāraguṃ sabbadhammānanti: bhagavā abhiññāpāragū pariññāpāragū
pahānapāragū\
bhāvanāpāragū sacchikiriyāpāragū, samāpattipāragū, abhiññāpāragū,
sabbadhammānaṃ,\
pariññāpāragū, sabbadukkhānaṃ, pahānapāragū sabbakilesānaṃ,
bhāvanāpāragū catunnaṃ\
maggānaṃ, sacchikiriyāpāragū nirodhassa, samāpattipāragū
sabbasamāpattīnaṃ, so\
vasippatto pāramippatto ariyasmiṃ sīlasmiṃ vasippatto pāramippatto
ariyasmiṃ\
samādhismiṃ vasippatto pāramippatto ariyāya paññāya, vasippatto
pāramippatto ariyāya\
vimuttiyā. So pāragato pāramippatto antagato antappatto, koṭigato
koṭippatto,\
pariyantagato pariyantappatto, vosānagato vosānappatto, tāṇagato
tāṇappatto, lenagato\
lenappatto, saraṇagato saraṇappatto, abhayagato abhayappatto, accutagato
accutappatto,\
amatagato amatappatto, nibbānagato nibbānappatto. So vutthavāso
ciṇṇacaraṇo gataddho\
gatadiso gatakoṭiko pālitabrahmacariyo uttamadiṭṭhippatto bhāvitamaggo
pahīnakileso\
paṭividdhākuppo sacchikatanirodho. Dukkhaṃ tassa pariññāya, samudayo
pahīno, maggo\
bhāvito, nirodho sacchikato abhiññeyyaṃ abhiññātaṃ, pariññeyyaṃ
pariññātaṃ, pahātabbaṃ\
pahīnaṃ, bhāvetabbaṃ bhāvitaṃ, sacchikātabbaṃ sacchikataṃ. So
ukkhittapaligho\
saṅkiṇṇaparikho abbūḷhesiko niraggalo ariyo pannadhajo pannabhāro
visaññutto\
pañcaṅgavippahīno chaḷaṅgasamannāgato ekārakkho caturapasseno
panuṇṇapaccekasacco\
samavayasaṭṭhesano anāvilasaṅkappo passaddhakāyasaṃkhāro suvimuttacitto\
suvimuttapañño kevalī vusitvā uttamapuriso paramapuriso
paramappattipatto.\
\
So neva ācināti, na apacināti, apacinitvā ṭhito, neva pajahati, na
upādiyati, pajahitvā ṭhito,\
neva visineti, na ussineti, visinetvā ṭhito. Neva dhūpeti, na
sandhupeti, vidhupetvā ṭhito.\
Asekhena sīlakkhandhena samannāgatattā ṭhito. Asekhena
samādhikkhandhena\
samannāgato ṭhito paññākkhandhena samannāgato ṭhito vimuttikkhandhena
samannāgato\
ṭhito. Vimuttiñāṇadassanakkhandhena samannāgato ṭhito. Saccaṃ
sampaṭipādiyitvā ṭhito.\
Ejaṃ samatikkamitvā ṭhito. Kilesaggiṃ pariyādiyitvā ṭhito.
Aparigamanatāya ṭhito, kathaṃ\
samādāya ṭhito, muttipaṭisevanatāya ṭhito. Mettāya pārisuddhiyā ṭhito,
karuṇāya\
parisuddhiyā ṭhito muditāya parisuddhiyā ṭhito upekkhāya parisuddhiyā
ṭhito,\
accantapārisuddhiyā ṭhito, akammayatāya, parisuddhiyā ṭhito, vimuttattā
ṭhito, saṃtusitattā\
ṭhito, khandhapariyante ṭhito, dhātupariyante ṭhito, āyatanapariyante
ṭhito, gatipariyante\
ṭhito, uppattipariyante ṭhito, paṭisandhipariyante ṭhito, bhavapariyante
ṭhito,\
saṃsārapariyante ṭhito, vaṭṭapariyante ṭhito, antime bhave ṭhito, antime
samussaye ṭhito,\
antimadehadharo arahā.\
\
14. \'\'Tassāyaṃ pacchimakoṭi5 - carimoyaṃ samussayo,\
Jātimaraṇasaṃsāro - natthi tassa punabbhavoti \'pāraguṃ
sabbadhammānaṃ\'.\
\
Atthi pañhena āgamanti: pañhena atthikāmhā āgatā, pañhaṃ pucchitukāmamha
āgatā.\
Paññaṃ sotukāmā āgatamhāti \'evampi \'atthi pañhena āgamaṃ\' athavā
pañhatthikānaṃ\
pañhaṃ pucchitukāmānaṃ pañhaṃ sotukāmānaṃ. Āgamanaṃ abhikkamanaṃ
upasaṅkamanaṃ\
payirupāsanaṃ atthi, evampi atthi pañhena āgamaṃ, athavā pañhāgamo
tuyhaṃ atthi, tvampi\
pahū, tvamasi alamatto mayā pucchitaṃ kathetuṃ vissajjetuṃ, vahassetaṃ
bhāranti evampi\
\'atthi pañhena āgamaṃ\'.\
\
Tenāha so brāhmaṇo:\
\'\'Yo atītaṃ ādisati - (iccāyasmā posālo)\
Anejo chinnasaṃsayo,\
Pāraguṃ sabbadhammānaṃ\
Atthi pañhena āgama\'\'nti.\
\
14-2\
\
Vibhūtarūpasaññissa1\
Sabbakāyappahāyino,\
Ajjhattaṃ ca bahiddhā ca\
Natthi kiñcīti passato,\
Ñāṇaṃ sakkānupucchāmi\
Kathaṃ neyyo tathāvidho.\
\
Vibhūtarūpasaññissāti \'katamā rūpasaññā\': rūpāvacarasamāpattiṃ
samāpannassa vā\
uppannassa vā diṭṭhadhammasukhavihārissa vā saññā sañjānanā
sañjānitattaṃ ayaṃ\
rūpasaññā. Vibhūtarūpasaññissāti: catasso arūpasamāpattiyo
paṭiladdhassa2 rūpasaññā\
vibhūtā honti3 vigatā atikkantā samatikkantā vītivattāti
\'vibhūtarūpasaññissa\'.\
\
Sabbakāyappahāyinoti sabbo tassa paṭisandhiko (rūpakāyo) pahīno
tadaṅgasamatikkamā\
vikkhambhanappahānena pahīno tassa rūpakāyoti \'sabbakāyappahāyino\'.\
\
Ajjhattañca bahiddhā ca natthi kiñcīti passatoti: \'natthi kiñcī\'ti
ākiñcaññāyatanasamāpatti,\
kiṃkāraṇā \'natthi kiñcī\'ti ākiñcaññāyatanasamāpatti, yaṃ
viññāṇañcāyatanasamāpattiṃ sato\
samāpajjitvā tato vuṭṭhahitvā taññeva viññāṇaṃ abhāvoti vibhāvoti
antaradhāpeti \'natthi\
kiñcī\'ti passati. Taṃkāraṇā \'natthi kiñcīti ākiñcaññāyatanasamāpattīti
\'ajjhattañca bahiddhā\
ca natthi kiñcīti passato\'.\
\
1. Rūpaṃ saññissa - pana\
2. Lābhissa - syā\
3. Vibhūtā hoti - pa - vi\
\
\[BJT Page 354\] \[\\x 354/\]\
\
Ñāṇaṃ sakkānupucchāmīti \'sakkā\'ti sakko bhagavā, sakyakulā pabbajitopi
sakko, athavā\
aḍḍho mahaddhano dhanavā tipi sakko, tassimāni dhanāni, seyyathīdaṃ:
saddhādhanaṃ\
sīladhanaṃ hiridhanaṃ ottappadhanaṃ sutadhanaṃ cāgadhanaṃ paññādhanaṃ\
satipaṭṭhānadhanaṃ sammappadhānadhanaṃ iddhipādadhanaṃ indriyadhanaṃ
baladhanaṃ\
bojjhaṅgadhanaṃ maggadhanaṃ phaladhanaṃ nibbānadhananti. Tehi
anekavidhehi\
dhanaratanehi aḍḍho mahaddhano dhanavātipi sakko. Athavā pahu visavī
alamatto sūro\
vīro vikkanto abhīru acchambhī anutrāsī apalāyī pahīnabhayabheravo\
vigatalomahaṃsotipi sakko, \'ñāṇaṃ sakkānupucchāmīti tassa ñāṇaṃ
pucchāmi\'\*\[a\] kīdisaṃ\
kiṃsaṇṭhitaṃ kiṃpakāraṃ kiṃpaṭibhāgaṃ icchitabbanti \'ñāṇaṃ
sakkānupucchāmi. \'\
\
Kathaṃ neyyo tathāvidhoti: kathaṃ so netabbo vinetabbo anunetabbo
paññāpetabbo\
nijjhāpetabbo pekkhetabbo pasādetabbo, kathaṃ tena uttariṃ ñāṇaṃ
uppādetabbaṃ.\
Tathāvidhoti tathāvidho tādiso tassaṇṭhito tappakāro tappaṭibhāgo, yo
so\
ākiñcaññāyatanasamāpattilābhīti \'kathaṃ neyyo tathāvidho\'.\
Tenāha so brāhmaṇo:\
\
\'\'Vibhūtarūpasaññissa\
Sabbakāyappahāyino,\
Ajjhattañca bahiddhā ca\
Natthi kiñcīti passato,\
Ñāṇaṃ sakkānupucchāmi\
Kathaṃ neyyo tathāvidho\'\'ti.\
\
14-3\
\
Viññāṇaṭṭhitiyo sabbā (posālāti bhagavā)\
Abhijānaṃ tathāgato\
Tiṭṭhantametaṃ jānāti\
Adhimuttaṃ1 tapparāyanaṃ2\
\
Viññāṇaṭṭhitiyo sabbāti bhagavā abhisaṅkhāravasena catasso
viññāṇaṭṭhitiyo jānāti,\
paṭisandhivasena sattaviññāṇaṭṭhitiyo jānāti.\
\
Kathaṃ bhagavā abhisaṃkhāravasena catasso viññāṇaṭṭhitiyo jānāti: vuttaṃ
hetaṃ bhagavatā:\
\'\'rūpūpayaṃ3 vā bhikkhave, viññāṇaṃ tiṭṭhamānaṃ tiṭṭhati4 rūpārammaṇaṃ
rūpapatiṭṭhaṃ\
nandūpasecanaṃ vuddhiṃ virūḷhiṃ vepullaṃ āpajjati, vedanūpayaṃ vā
bhikkhave, viññāṇaṃ\
tiṭṭhamānaṃ tiṭṭhati vedanārammaṇaṃ vedanāpatiṭṭhaṃ nandūpasecanaṃ
vuddhiṃ virūḷhiṃ\
vepullaṃ āpajjati, saññūpayaṃ vā bhikkhave, viññāṇaṃ tiṭṭhamānaṃ
tiṭṭhati\
saññārammaṇaṃ saññāpatiṭṭhaṃ nandūpasecanaṃ vuddhiṃ virūḷhiṃ vepullaṃ
āpajjati,\
saṅkhārūpayaṃ vā bhikkhave, viññāṇaṃ tiṭṭhamānaṃ tiṭṭhati
saṅkhārārammaṇaṃ\
saṅkhārapatiṭṭhaṃ nandūpasecanaṃ vuddhiṃ virūḷhiṃ vepullaṃ
āpajjatī\'\'ti. \[A\] evaṃ bhagavā\
abhisaṅkhāravasena catasso viññāṇaṭṭhitiyo jānāti.\
\
1. Vimuttaṃ - syā machasaṃ\
2. Taṃparāyanaṃ - sa.\
3. Rūpūpāya - syā,\
\* Paññaṃ pucchāmi sambuddhaṃ pucchāmī ti - machasaṃ - adhika pāṭho\
\[A\] brāhmaṇa saṃyutta - upayavagga - upayasutta\
4. Tiṭṭheyya - machasaṃ\
5. Vedanānupāyaṃ - pana, vedanūpāya - syā\
\
\[BJT Page 356\] \[\\x 356/\]\
\
Kathaṃ bhagavā paṭisandhivasena sattaviññāṇaṭṭhitiyo jānāti: vuttaṃ
hetaṃ bhagavatā: santi\
bhikkhave, sattā nānattakāyo nānattasaññino seyyathāpi manussā ekacce ca
devā ekacce ca\
vinipātikā, ayaṃ paṭhamā viññāṇaṭṭhiti. Santi bhikkhave, sattā
nānattakāyā ekattasaññino\
seyyathāpi devā brahmakāyikā paṭhamābhinibbattā, ayaṃ dutiyā
viññāṇaṭṭhiti. Santi\
bhikkhave, sattā ekattakāyā nānattasaññino seyyathāpi devā ābhassarā,
ayaṃ tatiyā\
viññāṇaṭṭhiti. Santi bhikkhave, sattā ekattakāyā ekattasaññino
seyyathāpi devā\
subhakiṇhakā, 1 ayaṃ catutthī2, viññāṇaṭṭhiti. Santi bhikkhave, sattā
sabbaso rūpasaññānaṃ\
samatikkamā paṭighasaññānaṃ atthaṃgamā nānattasaññānaṃ amanasikārā
\'ananto ākāso\'ti\
ākāsānañcāyatanūpagā, ayaṃ pañcamī3 viññāṇaṭṭhiti. Santi bhikkhave,
sattā sabbaso\
ākāsānañcāyatanaṃ samatikkamma \'anantaṃ viññāṇa\'nti
viññāṇañcāyatanūpagā, ayaṃ\
chaṭṭhā viññāṇaṭṭhiti. Santi bhikkhave, sattā sabbaso viññāṇañcāyatanaṃ
samatikkamma\
\'natthi kiñcī\'ti ākiñcaññāyatanūpagā, ayaṃ sattamā4
viññāṇaṭṭhiti\[a.\] Evaṃ bhagavā\
paṭisandhivasena sattaviññāṇaṭṭhitiyo jānātīti \'viññāṇaṭṭhitiyo sabbā\'
posālāti bhagavā\'ti\
taṃ brāhmaṇaṃ gottena ālapati. Bhagavā\'ti gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'posālāti bhagavā. \'\
\
Abhijānaṃ tathāgatoti: \'abhijāna\'nti abhijānanto ājānanto vijānanto
paṭivijānanto\
paṭivijjhanto. Tathāgatoti: vuttaṃ hetaṃ bhagavatā: \'\'atītaṃ cepi
cunda, hoti abhūtaṃ atacchaṃ\
anatthasaṃhitaṃ netaṃ tathāgato byākaroti, atītaṃ cepi5 cunda, hoti
bhūtaṃ tacchaṃ\
anatthasaṃhitaṃ tampi tathāgato na byākaroti, atītaṃ cepi cunda, hoti
bhūtaṃ tacchaṃ\
atthasaṃhitaṃ tatra kālaññū tathāgato hoti tasseva pañhassa vyākaraṇāya.
Anāgataṃ cepi\
cunda, hoti abhūtaṃ atacchaṃ anatthasaṃhitaṃ netaṃ tathāgato byākaroti,
anāgataṃ cepi\
cunda, hoti bhūtaṃ tacchaṃ anatthasaṃhitaṃ tampi tathāgato na byākaroti,
anāgataṃ cepi\
cunda, hoti bhūtaṃ tacchaṃ atthasaṃhitaṃ tatra kālaññū tathāgato hoti
tasseva pañhassa\
vyākaraṇāya. Paccuppannañcepi cunda, hoti abhūtaṃ atacchaṃ
anatthasaṃhitaṃ netaṃ\
tathāgato byākaroti, paccuppannañcepi cunda, hoti bhūtaṃ tacchaṃ
anatthasaṃhitaṃ tampi\
tathāgato na byākaroti, paccuppannañcepi cunda, hoti bhūtaṃ tacchaṃ
atthasaṃhitaṃ tatra\
kālaññū tathāgato hoti tasseva pañhassa vyākaraṇāya. Iti kho cunda,\
atītānāgatapaccuppannesu dhammesu tathāgato kālavādī bhūtavādī
atthavādī\
dhammavādī vinayavādī. Tasmā \'tathāgatoti vuccati.\
\
1. Subhakiṇṇā - pana,\
2. Catutthā -\
3. Pañcamā - syā\
4. Sattamī - pana, syā, machasaṃ\
5. Atītaṃceva - pana\
6. Taṃ tathāgato na byākaroti - pana.\
\[A\] sattakaṅguttara - avyākatavagga\
\
\[BJT Page 358\] \[\\x 358/\]\
\
Yaṃ kho cunda, sadevakassa lokassa samārakassa sabrahmakassa
sassamaṇabrahmaṇiyā\
pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ,
anuvicaritaṃ\
manasā, sabbaṃ taṃ tathāgatena abhisambuddhaṃ, tasmā \'tathāgato\'ti
vuccati. Yañca kho\
cunda, rattiṃ tathāgato anuttaraṃ sammā sambodhiṃ abhisambujjhati, yañca
rattiṃ\
anupādisesāya nibbānadhātuyā parinibbāyati, yaṃ etasmiṃ antare bhāsati
lapati niddisati,\
sabbaṃ taṃ tatheva hoti, no aññathā, tasmā \'tathāgato\'ti vuccati.
Yathāvādī cunda, tathāgato\
tathākārī, yathākārī tathāvādī, iti yathāvādī tathākārī yathākārī
tathāvādī, tasmā\
\'tathāgato\'ti vuccati. Sadevake cunda, loke samārake sabrahmake
sassamaṇabrāhmaṇiyā\
pajāya sadevamanussāya tathāgato abhibhū anabhibhūto aññadatthu daso
vasavatti. Tasmā\
\'tathāgato\'ti vuccatī\'\'ti\'\[a\] abhijānaṃ tathāgato\'.\
\
Tiṭṭhantametaṃ jānātīti: bhagavā idhaṭṭhaññeva jānāti
kammābhisaṅkhāravasena \'ayaṃ\
puggalo kāyassa bhedā parammaraṇā, apāyaṃ duggatiṃ vinipātaṃ nirayaṃ
upapajjissatī\'ti.\
Bhagavā idhaṭṭhaññeva1 jānāti kammābhisaṅkhāravasena ayaṃ puggalo
kāyassa bhedā\
parammaraṇā tiracchānayoniṃ upapajjissatī\'ti. Bhagavā idhaṭṭhaññeva
jānāti\
kammābhisaṅkhāravasena \'ayaṃ puggalo bhedā parammaraṇā pettivisayaṃ2
upapajjissatī\'ti.\
Bhagavā idhaṭṭhaññeva jānāti kammābhisaṅkhāravasena \'ayaṃ puggalo
kāyassa bhedā\
parammaraṇā manussesu \'uppajjissatī\'ti. Bhagavā idhaṭṭhaññeva jānāti\
kammābhisaṅkhāravasena \'ayaṃ puggalo supaṭipanno kāyassa bhedā
parammaraṇā sugatiṃ\
saggaṃ lokaṃ uppajjissatī\'ti.\
\
Vuttaṃ hetaṃ bhagavatā:\
\
1. Idhatthaññeva - machasaṃ.\
2. Pittivisayaṃ - syā\
\[A.\] Dīghanikāya - pāsādikasutta\
\
\[BJT Page 360\] \[\\x 360/\]\
\
\'\'Idānāhaṃ sāriputta, ekaccaṃ puggalaṃ evaṃ cetasā ceto paricca
pajānāmi: \'tathāyaṃ puggalo\
paṭipanno tathā ca irīyati tañca maggaṃ samārūḷho, yathā kāyassa bhedā
parammaraṇā\
apāyaṃ duggatiṃ vinipātaṃ nirayaṃ uppajjissatī\'ti - idha panāhaṃ
sāriputta, ekaccaṃ\
puggalaṃ evaṃ cetasā ceto paricca pajānāmi: tathāyaṃ puggalo paṭipanno
tathā ca irīyati\
tañca maggaṃ samārūḷho yathā kāyassa bhedā parammaraṇā tiracchānayoniṃ
upapajjissatī\'ti\
- idha panāhaṃ sāriputta, ekaccaṃ puggalaṃ evaṃ cetasā ceto paricca
pajānāmi: tathāyaṃ\
puggalo paṭipanno tathā ca irīyati tañca maggaṃ samārūḷho, yathā kāyassa
bhedā\
parammaraṇā pettivisayaṃ uppajjissatī\'ti - idhā panāhaṃ sāriputta,
ekaccaṃ puggalaṃ evaṃ\
cetasā ceto paricca pajānāmi: tathāyaṃ puggalo paṭipanno tathā ca
irīyatī tañca maggaṃ\
samāruḷho, yathā kāyassa bhedā parammaraṇā manussesu uppajjissatī\'ti -
idha panāhaṃ\
sāriputta, ekaccaṃ puggalaṃ evaṃ cetasā ceto paricca pajānāmi: tathāyaṃ
puggalo paṭipanno\
tathā ca irīyati tañca maggaṃ samārūḷho, yathā kāyassa bhedā parammaraṇā
sugatiṃ\
saggaṃ lokaṃ upapajjissatī\'ti - idha panāhaṃ sāriputta, ekaccaṃ
puggalaṃ evaṃ cetasā ceto\
paricca pajānāmi: tathāyaṃ puggalo paṭipanno tathā ca irīyati tañca
maggaṃ samārūḷho\
yathā āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme
sayaṃ\
abhiññā sacchikatvā upasampajja viharatī\'\'ti\[a. \'\]Tiṭṭhantametaṃ
jānāti\'.\
\
Adhimuttaṃ1 tapparāyaṇaṃ\'ti: \'adhimutta\'nti ākiñcaññāyatane2
adhimuttivimokkhena3\
adhimuttaṃ4, tatrādhimuttaṃ tadadhimuttaṃ tadadhipateyyaṃ5. Athavā
bhagavā jānāti: \'ayaṃ\
puggalo rūpādhimutto saddādhimutto gandhādhimutto rasādhimutto
phoṭṭhabbādhimutto\
kulādhimutto gaṇādhimutto āvāsādhimutto lābhādhimutto yasādhimutto
pasaṃsādhimutto\
sukhādhimutto cīvarādhimutto piṇḍapātādhimutto senāsanādhimutto\
gilānapaccayabhesajjaparikkhārādhimutto suttantādhimutto vinayādhimutto\
abhidhammādhimutto āraññakaṅgādhimutto piṇḍapātikaṅgādhimutto\
paṃsukūlikaṅgādhimutto sapadānacārikaṅgādhimutto
khalupacchābhattikaṅgādhimutto\
nesajjikaṅgādhimutto yathāsantatikaṅgādhimutto paṭhamajjhānādhimutto\
dutiyajjhānādhimutto\
\
1. Vimuttiṃ - pana, syā\
2. Ākiñcaññāyatanaṃ - machasaṃ\
3. Dhimuttanti vimokkhena - machasaṃ\
4. Vimuttaṃ - syā\
5. Tadādhipateyyaṃ - va-vi-ka - machasaṃ.\
\[A.\] Majjhimanikāya - mahāsīhanādasutta\
\
\[BJT Page 362\] \[\\x 362/\]\
\
Tatiyajjhānādhimutto catutthajjhānādhimutto
ākāsānañcāyatanasamāpattādhimutto1\
viññāṇañcāyatanasamāpattādhimutto ākiñcaññāyatanasamāpattādhimutto\
nevasaññānāsaññāyatanasamāpattādhimuttoti adhimuttaṃ. Tapparāyaṇanti:\
ākiñcaññāyatanamayaṃ tapparāyaṇaṃ kammaparāyaṇaṃ vipākaparāyaṇaṃ
kammagarukaṃ\
paṭisandhigarukaṃ. Athavā bhagavā jānāti: \'ayaṃ puggalo rūpaparāyaṇo
saddaparāyaṇo\
gandhaparāyaṇo rasaparāyaṇo phoṭṭhabbaparāyaṇo kulaparāyaṇo
gaṇaparāyaṇo\
āvāsaparāyaṇo lābhaparāyaṇo yasaparāyaṇo pasaṃsaparāyaṇo sukhaparāyaṇo\
cīvaraparāyaṇo piṇḍapātaparāyaṇo senāsanaparāyaṇo\
gilānapaccayabhesajjaparikkhāraparāyaṇo suttantaparāyaṇo vinayaparāyaṇo\
abhidhammaparāyaṇo āraññakaṅgaparāyaṇo piṇḍapātikaṅgaparāyaṇo\
paṃsukūlikaṅgaparāyaṇo sapadānacārikaṅgaparāyaṇo
khalupacchābhattikaṅgaparāyaṇo\
nesajjikaṅgaparāyaṇo yathāsantatikaṅgaparāyaṇo paṭhamajjhānaparāyaṇo\
dutiyajjhānaparāyaṇo tatiyajjhānaparāyaṇo catutthajjhānaparāyaṇo\
ākāsānañcāyatanasamāpattiparāyaṇo1 viññāṇañcāyatanasamāpattiparāyaṇo\
ākiñcaññāyatanasamāpattiparāyaṇo nevasaññānāsaññāyatanasamāpattiparāyaṇo
ti\
\'adhimuttaṃ tapparāyaṇaṃ\'.\
\
Tenāha bhagavā:\
\
\'\'Viññāṇaṭṭhitiyo sabbā (posāloti bhagavā)\
Abhijānaṃ tathāgato,\
Tiṭṭhantametaṃ jānāti\
Adhimuttaṃ tapparāyaṇa\'\'nti.\
\
14-4\
\
Ākiñcaññāsambhavaṃ ñatvā nandisaṃyojanaṃ iti,\
Evametaṃ2 abhiññāya tato tattha vipassati,\
Etaṃ ñāṇaṃ tathaṃ tassa brāhmaṇassa vusīmato,\
\
Ākiñcaññāsambhavaṃ ñatvāti \'ākiñcaññāsaṃbhavo\'3 vuccati
ākiñcaññāyatanasaṃvattaniko\
kammābhisaṅkhāro, ākiñcaññāyatanasaṃvattanikaṃ kammābhisaṅkhāraṃ\
ākiñcaññāsaṃbhavoti ñatvā laggananti ñatvā bandhananti ñatvā paḷibodhoti
ñatvā jānitvā\
tulayitvā tīrayitvā vibhāvayitvā vibhūtaṃ katvāti \'ākiñcaññāsambhavaṃ
ñatvā\'.\
\
Nandisaṃyojanaṃ itīti \'nandisaṃyojanaṃ\' vuccati arūparāgo, arūparāgena
taṃ kammaṃ laggaṃ\
laggitaṃ paḷibuddhaṃ, arūparāgaṃ nandisaṃyojananti ñatvā laggananti
ñatvā bandhananti\
ñatvā paḷibodhoti ñatvā jānitvā tulayitvā tīrayitvā vibhāvayitvā
vibhūtaṃ katvā. Itīti\
padasandhi padasaṃsaggo padapāripūrī akkharasamavāyo byañjanasiliṭṭhatā\
padānupubbatāpetaṃ \'itī\'ti. \'Nandisaṃyojanaṃ iti\'.\
\
1. Samāpannādhimutto - pana\
2. Evamevaṃ - va-vi-ka.\
3. Saṃhavoti vuccati-va-vi-ka, machasaṃ\
\
\[BJT Page 364\] \[\\x 364/\]\
\
Evametaṃ abhiññāyāti evaṃ etaṃ abhiññāya jānitvā tulayitvā tīrayitvā
vibhāvayitvā vibhūtaṃ\
katvāti \'evametaṃ abhiññāya\'.\
\
Tato tattha vipassatīti \'tatthā\'ti ākiñcaññāyatanaṃ samāpajjitvā tato
vuṭṭhahitvā tattha jāte\
cittacetasike dhamme aniccato vipassati dukkhato vipassati rogato\
\-\-\-\-\-\-\-\-\-\-\--pe\-\-\-\-\-\-\-\-\-\-\-\-\-\-\-\-\--nissaraṇato
vipassati dakkhati oloketi nijjhāyati upaparikkhatīti\
\'tato tattha vipassati\'. Etaṃ ñāṇaṃ tathaṃ tassāti etaṃ ñāṇaṃ tacchaṃ
bhūtaṃ yāthāvaṃ\
(aviparītaṃ) tassāti \'etaṃ ñāṇaṃ tathaṃ tassa\'.\
\
Brāhmaṇassa vusīmatoti \'brāhmaṇo\'ti sattannaṃ dhammānaṃ bāhitattā\
Brāhmaṇo: sakkāyadiṭṭhi bāhitā hoti, vicikicchā bāhitā hoti,
sīlabbataparāmāso bāhito hoti,\
rāgo bāhito hoti, doso bāhito hoti, moho bāhito hoti, māno bāhito hoti,
bāhitāssa honti\
pāpakā akusalā dhammā saṃkilesikā ponobhavikā sadarā dukkhavipākā
āyatiṃ\
jātijarāmaraṇīyā.\
\
\'\'Bāhetvā sabbapāpakāni (sahiyāti bhagavā)\
Vimalo sādhu samāhito ṭhitatto,\
Saṃsāramaticca kevalī so\
Asito tādī pavuccate sa brahmā\'\'ti\
\
Brāhmaṇassa vusīmatoti puthujjanakalyāṇakaṃ upādāya sattasekhā1
appattassa2 pattiyā,\
anadhigatassa adhigamāya, asacchikatassa sacchikiriyāya vasanti
saṃvasanti āvasanti\
parivasanti, arahā vusitavā katakaraṇīyo obhitabhāro anuppattasadattho\
parikkhīṇabhavasaṃyojano sammadaññā vimutto so vutthavāso ciṇṇacaraṇo
gataddho\
gatadiso gatakoṭiko pālitabrahmacariyo uttamadiṭṭhippatto bhāvitamaggo
pahīnakileso\
paṭividdhākuppo sacchikatanirodho. Dukkhaṃ tassa pariññāya, samudayo
pahīno, maggo\
bhāvito, nirodho sacchikato abhiññeyyaṃ abhiññātaṃ, pariññeyyaṃ
pariññātaṃ, pahātabbaṃ\
pahīnaṃ, bhāvetabbaṃ bhāvitaṃ, sacchikātabbaṃ sacchikataṃ. So
ukkhittapaligho\
saṅkiṇṇaparikho abbūḷhesiko niraggalo ariyo pannadhajo pannabhāro
visaññutto\
pañcaṅgavippahīno chaḷaṅgasamannāgato ekārakkho caturapasseno
panuṇṇapaccekasacco\
samavayasaṭṭhesano anāvilasaṅkappo passaddhakāyasaṃkhāro suvimuttacitto\
suvimuttapañño kevalī vusitvā uttamapuriso paramapuriso
paramappattipatto.\
\
So neva ācināti, na apacināti, apacinitvā ṭhito, neva pajahati, na
upādiyati, pajahitvā ṭhito,\
neva visineti, na ussineti, visinetvā ṭhito. Neva dhūpeti, na
sandhupeti, vidhupetvā ṭhito.\
Asekhena sīlakkhandhena samannāgatattā ṭhito.\
\
Asekhena samādhikkhandhena samannāgato ṭhito paññākkhandhena samannāgato
ṭhito\
vimuttikkhandhena samannāgato ṭhito. Vimuttiñāṇadassanakkhandhena
samannāgato ṭhito.\
Saccaṃ sampaṭipādiyitvā ṭhito. Ejaṃ samatikkamitvā ṭhito. Kilesaggiṃ
pariyādiyitvā ṭhito.\
Aparigamanatāya ṭhito, kathaṃ samādāya ṭhito, muttipaṭisevanatāya ṭhito.
Mettāya\
pārisuddhiyā ṭhito, karuṇāya parisuddhiyā ṭhito muditāya parisuddhiyā
ṭhito upekkhāya\
parisuddhiyā ṭhito, accantapārisuddhiyā ṭhito, akammayatāya,
parisuddhiyā ṭhito,\
vimuttattā ṭhito, saṃtusitattā ṭhito, khandhapariyante ṭhito,
dhātupariyante ṭhito,\
āyatanapariyante ṭhito, gatipariyante ṭhito, uppattipariyante ṭhito,
paṭisandhipariyante\
ṭhito, bhavapariyante ṭhito, saṃsārapariyante ṭhito, vaṭṭapariyante
ṭhito, antime bhave\
ṭhito, antime samussaye ṭhito, antimadehadharo arahā.\
\
\'\'Tassāyaṃ pacchimakoṭi - carimoyaṃ samussayo,\
Jātimaraṇasaṃsāro - natthi tassa punabbhavo\'\'ti\
\
\'Brāhmaṇassa vusīmato\'.\
\
Tenāha bhagavā:\
\
\'\'Ākiñcaññāsambhavaṃ ñatvā nandisaṃyojanaṃ iti,\
Evametaṃ abhiññāya tato tattha vipassati.\
Etaṃ ñāṇaṃ tathaṃ tassa brāhmaṇassa vusīmato\'\'ti.\
\
Saha gāthāpariyosānā ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, 2 tesaṃ anekapāṇasahassānaṃ virajaṃ vītamalaṃ
dhammacakkhuṃ\
udapādi. \'Yaṃ kiñci samudayadhammaṃ sabbaṃ taṃ nirodhadhamma\'nti.
Tassa brāhmaṇassa\
anupādāya āsavehi cittaṃ vimucci. Saha arahattappattā
ajinajaṭāvākacīratidaṇḍakamaṇḍalu\
kesā ca massu ca antarahitā. Bhaṇḍu kāsāyavatthavasano
saṅghāṭipattacīvaradharo\
anavatthapaṭipattiyā pañjaliko bhagavantaṃ namassamāno nisinno hoti:
\'satthā me bhante\
bhagavā sāvako\' hamasmī\'ti.\
\
Posāla suttaniddeso samatto\
\
1. Sattasekkhā -va-vi-ka - machasaṃ\
2. Apattassa -va-vi-ka\
\
\[BJT Page 366\] \[\\x 366/\]\
\
15. Mogharāja suttaniddeso\
\
15-1\
\
Dvāhaṃ sakkaṃ1 apucchissaṃ (iccāyasmā mogharājā)\
Na me byākāsi cakkhumā,\
Yāva tatiyañca devīsi\
Byākarotīti me sutaṃ,\
\
Dvāhaṃ sakkaṃ apucchissanti so brāhmaṇo dvikkhattuṃ buddhaṃ bhagavantaṃ
pañhaṃ\
apucchi, tassa bhagavā pañhaṃ puṭṭho na byākāsi tadantarā2 imassa
brāhmaṇassa\
indriyaparipāko bhavissatīti. Sakkanti sakko bhagavā sakyakulā3
pabbajito tipi sakko,\
athavā aḍḍho mahaddhano dhanavātipi sakko, tassimāni dhanāni,
seyyathīdaṃ:\
saddhādhanaṃ sīladhanaṃ hiridhanaṃ ottappadhanaṃ sutadhanaṃ cāgadhanaṃ\
paññādhanaṃ satipaṭṭhānadhanaṃ sammappadhānadhanaṃ iddhipādadhanaṃ\
indriyadhanaṃ baladhanaṃ bojjhaṅgadhanaṃ maggadhanaṃ phaladhanaṃ,
nibbānadhanaṃ\
imehi anekavidhehi dhanaratanehi aḍḍho mahaddhano dhanavātipi sakko.
Athavā pahū\
visavī alamatto sūro vīro vikkanto abhīru acchamhī anutrāsi apalāyī
pahīnabhayabheravo\
vigatalomahaṃso tipi sakko. Dvāhaṃ sakkaṃ apucchissanti dvāhaṃ sakkaṃ
apucchissaṃ\
ayācissaṃ ajjhesissaṃ pasādayissanti \'dvāhaṃ sakkaṃ apucchissaṃ\'.\
Iccāyasmā mogharājā\'ti padasandhi padasaṃsaggo padapāripūri
akkharasamavāyo\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Mogharājāti: tassa
brāhmaṇassa nāmaṃ\
saṅkhā samaññā paññatti vohāro nāmaṃ nāmakammaṃ nāmadheyyaṃ
niruttibyañjanaṃ\
abhilāpo. Puṇṇāko\'ti tassa brāhmaṇassa gottaṃ saṅkhā samaññā paññatti
vohāro\'ti āyasmā\
mogharājāti.\
\
Na me byākāsi cakkhumāti \'na me byākāsī\'ti na me byākāsi, na ācikkhi,
na desesi, na\
paññapesi, na paṭṭhapesi, na vivari, na vibhaji, na uttānīakāsi, na
pakāsesi. Cakkhumāti\
bhagavā pañcahi (cakkhūhi) cakkhumā, maṃsacakkhunāpi cakkhumā,
dibbacakkhunāpi\
cakkhumā, paññācakkhunāpi cakkhumā, buddhacakkhunāpi cakkhumā,
samantacakkhunāpi\
cakkhumā.\
\
Kathaṃ bhagavā maṃsacakkhunāpi cakkhumā: \'maṃsacakkhumhi bhagavato
pañca vaṇṇā\
saṃvijjanti4 nīlo ca vaṇṇo pītako ca vaṇṇo lohitako ca vaṇṇo kaṇho ca
vaṇṇo odāto ca\
vaṇṇo. Akkhilomāni ca bhagavato5 yattha ca akkhilomāni patiṭṭhitāni taṃ
nīlaṃ hoti\
sunīlaṃ pāsādikaṃ dassaneyyaṃ ummāpupphasamānaṃ6, tassa parato pītakaṃ
hoti\
supīkatakaṃ suvaṇṇavaṇṇaṃ pāsādikaṃ dassaneyyaṃ kaṇikārapupphasamānaṃ,
ubhato ca\
akkhikūṭāni7 bhagavato lohitakāni honti\
\
1. Sakka - syā,\
2. Cakkhusamanantarā - syā.\
3. Sākyakūlā - vi - ka\
4. Pañcavaṇṇaṃ saṃvijjati - va - vi - ka\
5. \'Akkhilomāni ca bhagavato\' - machasaṃ, natthi\
6. Umā pupphasamānaṃ - machasaṃ,\
Ummārapuppha samānaṃ - va - vi - ka - syā\
7. Akkhi kūpāni - pana\
\
\[BJT Page 368\] \[\\x 368/\]\
\
Sulohitakāni pāsādikāni dassaneyyāni indagopakasamānāni, majjhe kaṇhaṃ
hoti sukaṇhaṃ\
alūkhaṃ1 siniddhaṃ pāsādikaṃ dassaneyyaṃ (addāriṭṭhakasamānaṃ2), tassa
parato odātaṃ\
hoti suodātaṃ3 setaṃ paṇḍaraṃ pāsādikaṃ dassaneyyaṃ osadhītārakasamānaṃ,
tena bhagavā\
pakatikena maṃsacakkhunā attabhāvapariyāpannena
purimasucaritakammābhinibbattena\
samantā yojanaṃ passati divā ceva rattiñca. Yadāhi caturaṅgasamannāgato
andhakāro hoti,\
suriyo ca atthaṃ gato hoti4 kāḷapakkho ca uposatho hoti, tibbo ca
vanasaṇḍo hoti, mahā ca\
kāḷamegho5 abbhuṭṭhito hoti. Evarūpe caturaṅgasamannāgate andhakāre
samantā yojanaṃ\
passati.\
\
Kathaṃ bhagavā dibbena cakkhunāpi cakkhumā: bhagavā dibbena cakkhunā
visuddhena\
atikkantamānusakena satte passati cavamāne uppajjamāne hīne paṇīte
suvaṇṇe dubbaṇṇe\
sugate duggate yathākammupage sante pajānāti, ime vata bhonto sattā
kāyaduccaritena\
samannāgatā vacīduccaritena samannāgatā mano duccaritena samannāgatā
ariyānaṃ\
upavādakā micchādiṭṭhikā micchādiṭṭhikammasamādānā te kāyassa bhedā
parammaraṇā\
apāyaṃ duggatiṃ vinipātaṃ nirayaṃ uppannā. Ime vā pana bhonto sattā
kāyasucaritena\
samannāgatā vacīsucaritena samannāgatā manosucaritena samannāgatā
ariyānaṃ\
anupavādakā sammādiṭṭhikā sammādiṭṭhikammasamādānā te kāyassa bhedā
parammaraṇā\
sugatiṃ saggaṃ lokaṃ upapannāti. Iti dibbena cakkhunā visuddhena
atikkantamānusakena\
satte passati cavamāne uppajjamāne hīne paṇīte suvaṇṇe dubbaṇṇe sugate
duggate\
yathākammupage satte pajānāti, ākaṅkhamāno ca bhagavā ekampi lokadhātuṃ
passeyya,\
dvepi lokadhātuyo, passeyya tissopi lokadhātuyo passeyya, catassopi
lokadhātuyo passeyya,\
pañcapi lokadhātuyo passeyya, dasapi lokadhātuyo passeyya, vīsampi
lokadhātuyo\
passeyya, tiṃsampi lokadhātuyo passeyya, cattālīsampi lokadhātuyo
passeyya, paññāsampi\
lokadhātuyo passeyya, satampi lokadhātuyo passeyya, sahassimpi culanikaṃ
lokadhātuṃ\
passeyya, dvisahassimpi majjhimikaṃ lokadhātuṃ passeyya, tisahassampi
mahāsahassiṃ\
lokadhātuṃ6 passeyya, yāvatā7 pana ākaṅkheyya tāvatakaṃ passeyya, evaṃ
parisuddhaṃ8\
bhagavato dibbacakkhu. Evaṃ bhagavā dibbena cakkhunāpi cakkhumā.\
\
1. Ālukā - pana\
2. Aḷāriṭṭhaka - syā.\
3. Odatā suodatā - pana.\
4. Atthaṃ gamiko, hoti - syā.\
5. Akālamegho - syā.\
6. Tisahassimpi lokadhātuṃ passeyya. Mahāsahassimpi lokadhātu passeyya -
machasaṃ,\
7. Yāvatakaṃ - machasaṃ.\
8. Evaṃ visuddhaṃ - pa - va - vi - ka.\
\
\[BJT Page 370\] \[\\x 370/\]\
\
Kathaṃ bhagavā paññācakkhunāpi cakkhumā: bhagavā mahāpañño puthupañño
hāsapañño\
javanapañño1. Tikkhapañño nibbedhikapañño paññāppabhedakusalo
pabhinnañāṇo\
adhigatapaṭisambhido2. Catuvesārajjappatto dasabaladhārī purisāsabho
purisasīho\
purisanāgo purisājañño purisadhorayho anantañāṇo anantatejo anantayaso
aḍḍho\
mahaddhano dhanavā netā vinetā anunetā paññāpetā nijjhāpetā pekkhetā
pasādetā. So hi\
bhagavā anuppannassa maggassa uppādetā, asañjātassa, maggassa sañjanetā,
anakkhātassa\
maggassa akkhātā, maggaññū maggavidū maggakovido maggānugā ca pana
etarahi sāvakā\
viharanti pacchā samannāgatā.\
So hi bhagavā jānaṃ jānāti, passaṃ passati, cakkhubhūto ñāṇabhūto
dhammabhūto\
brahmabhūto vattā pavattā atthassa ninnetā, amatassa dātā dhammassāmi3
tathāgato, natthi\
tassa bhagavato aññātaṃ adiṭṭhaṃ aviditaṃ asacchikataṃ aphassitaṃ4
paññāya, atītaṃ\
anāgataṃ paccuppannaṃ5 upādāya sabbe dhammā sabbākārena buddhassa
bhagavato\
ñāṇamukhe āpāthaṃ āgacchanti. Yaṃ kiñci neyyaṃ nāma atthi dhammaṃ
jānitabbaṃ6\
attattho vā parattho vā ubhayattho vā diṭṭhadhammiko vā attho
samparāyiko vā attho,\
uttāno vā attho, gambhīro vā attho, gūḷho vā attho, paṭicchanno vā
attho, neyyo vā attho,\
nīto vā attho, anavajjo vā7 attho, nikkileso vā attho, vodāno vā attho,
paramattho vā attho8.\
Sabbaṃ taṃ antobuddhañāṇe parivattati, sabbaṃ kāyakammaṃ buddhassa
bhagavato\
ñāṇānuparivatti sabbaṃ vacīkammaṃ ñāṇānuparivatti, sabbaṃ manokammaṃ\
ñāṇānuparivatti,\
\
1. Javanapañño hāsapañño - machasaṃ\
2. Adhigatapaṭisamhidappatto - machasaṃ.\
3. Dhammasāmī - syā\
4. Apusītaṃ - syā\
5. Atītānāgata paccuppannaṃ - syā,\
6. Atthi, jānitabbaṃ - machasaṃ, syā.\
7. Avirodho attho vā - pana.\
8. Paramattho vā - machasaṃ, syā.\
\
\[BJT Page 372\] \[\\x 372/\]\
\
Atīte buddhassa bhagavato appaṭihataṃ ñāṇaṃ, anāgate appaṭihataṃ ñāṇaṃ,
paccuppanne\
appaṭihataṃ ñāṇaṃ, yāvatakaṃ neyyaṃ tāvatakaṃ ñāṇaṃ, yāvatakaṃ ñāṇaṃ
tāvatakaṃ\
neyyaṃ, neyyapariyantikaṃ ñāṇaṃ, ñāṇapariyantikaṃ neyyaṃ, neyyaṃ
atikkamitvā ñāṇaṃ\
nappavattati1. Ñāṇaṃ atikkamitvā neyyapatho natthi,
aññamaññapariyantaṭṭhāyino te\
dhammā, yatā dvinnaṃ samuggapaṭalānaṃ sammā phassitānaṃ2. Heṭṭhimaṃ\
samuggapaṭalaṃ uparimaṃ nātivattati, uparimaṃ samuggapaṭalaṃ heṭṭhimaṃ
nātivattati,\
aññamaññapariyantaṭṭhāyino te3. Evameva buddhassa bhagavato neyyañca
ñāṇañca\
aññamaññapariyantaṭṭhāyino. Yāvatakaṃ neyyaṃ tāvatakaṃ ñāṇaṃ, yāvatakaṃ
ñāṇaṃ\
tāvatakaṃ neyyaṃ, neyyapariyantikaṃ ñāṇaṃ, ñāṇapariyantikaṃ neyyaṃ,
neyyaṃ atikkamitvā\
ñāṇaṃ nappavattati, ñāṇaṃ atikkamitvā neyyapatho natthi,
aññamaññapariyantaṭṭhāyino te\
dhammā.\
\
Sabbadhammesu buddhassa bhagavato ñāṇaṃ pavattati, sabbe dhammā
buddhassa\
bhagavato āvajjanapaṭibaddhā ākaṅkhāpaṭibaddhā4 manasikārapaṭibaddhā\
cittuppādapaṭibaddhā sabbasattesu buddhassa bhagavato ñāṇaṃ pavattati,
sabbesaṃ ca\
sattānaṃ bhagavā āsayaṃ jānāti, anusayaṃ jānāti, caritaṃ jānāti,
adhimuttaṃ jānāti,\
apparajakkhe mahārajakkhe tikkhindriye mudindriye svākāre dvākāre
suviññāpaye\
duviññāpaye bhabbābhabbe satte jānāti. Sadevako loko samārako
sabrahmako\
sassamaṇabrāhmaṇī pajā sadevamanussā antobuddhañāṇe parivattati. Yathā
ye keci\
macchakacchapā antamaso timitimiṅgalaṃ upādāya anto mahāsamudde
parivattanti.\
Evameva sadevako loko samārako sabrahmako5 sassamaṇabrāhmaṇī pajā
sadevamanussā\
anto buddhañāṇe parivattati6. Yathā ye keci pakkhī antamaso garuḷaṃ
venateyyaṃ upādāya\
ākāsassa padese parivattanti. Evameva yepi te7. Sāriputtasamā paññāya
samannāgatā, tepi\
buddhañāṇassa padese parivattanti. Buddhañāṇaṃ devamanussānaṃ paññaṃ
pharitvā\
abhibhavitvā tiṭṭhati. Yepi te khattiyapaṇḍitā brāhmaṇapaṇḍitā
gahapatipaṇḍitā\
samaṇapaṇḍitā (nipuṇakā) parappavādā vālavedhīrūpā vobhindantā8 maññe
caranti\
paññāgatena9 diṭṭhigatāni. Te pañhe abhisaṅkharitvā abhisaṅkharitvā
tathāgataṃ\
upasaṅkamitvā pucchanti gūḷhāni ca paṭicchannāni ca kathitā
vissajjitāva10. Te pañhā\
bhagavatā11 honti niddiṭṭhakāraṇā. Upakkhittakā ca te bhagavato
sampajjanti. Atha kho\
bhagavāva natthi atirocati yadidaṃ paññāyāti. Evaṃ bhagavā
paññācakkhunāpi cakkhumā.\
\
1. Ñāṇaṃ na parivattati - pana.\
2. Phusitānaṃ - machasaṃ, syā.\
3. Aññamaññapariyantaṭṭhāyino - machasaṃ.\
4. Ākaṅkhana paṭibaddhā. - Pana\
5. Samārako loko sabrahmako loko - machasaṃ\
6. Parivattanti - ma, vi, ka.\
7. Yekeci te - pana\
8. Te bhindantā - syā, va, vi, ka.\
9. Diṭṭhigatena - pana.\
10. Kathitā vissajjitāva - va, vi, ka, machasaṃ\
11. Bhagavato - va, vi, ka.\
\
\[BJT Page 374\] \[\\x 374/\]\
\
Kathaṃ bhagavā buddhacakkhunāpi cakkhumā: bhagavā buddhacakkhunā lokaṃ
olokento1\
addasa satte apparajakkhe mahārajakkhe tikkhindriye mudindriye svākāre
dvākāre\
suviññāpaye duviññāpaye appekacce paralokavajjabhayadassāvino2
viharante, appekacce na\
paralokavajjabhayadassāvino viharante. Seyyathāpi nāma uppaliniyaṃ vā
paduminiyaṃ vā\
puṇḍarīkiniyaṃ vā appekaccāni uppalāni vā padumāni vā puṇḍarīkāni vā
udake jātāni\
udake saṃvaddhāni udakānuggatāni antonimuggaposīni, appekaccāni uppalāni
vā\
padumāni vā puṇḍarīkāni vā udake jātāni udake saṃvaddhāni samodakaṃ
ṭhitāni, 3\
appekaccāni uppalāni vā padumāni vā puṇḍarikāni vā udake jātāni udake
saṃvaddhāni\
udakā accugamma tiṭṭhanti anupalittāni udakena. Evameva bhagavā
buddhacakkhunā\
lokaṃ olokento addasa satte apparajakkhe mahārajakkhe tikkhindriye
mudindriye svākāre\
dvākāre suviññāpaye dūviññāpaye appekacce paralokavajjabhayadassāvino
viharante,\
appekacce na paralokavajjabhayadassāvino viharante.\
\
\'\'Jānāti bhagavā\'\' ayaṃ puggalo rāgacarito ayaṃ dosacarito ayaṃ
mohacarito, ayaṃ\
vitakkacarito ayaṃ saddhācarito ayaṃ ñāṇacaritoti. Rāgacaritassa bhagavā
puggalassa\
asubhakathaṃ katheti. 4 Dosacaritassa bhagavā puggalassa mettābhāvanaṃ
ācikkhati,\
mohacaritaṃ bhagavā puggalaṃ5 uddese paripucchāya6 kālena dhammasavane
kālena\
dhammasākacchāya garusaṃvāse niveseti, vitakkacaritassa bhagavā
puggalassa ānāpānasatiṃ\
ācikkhati, saddhācaritassa bhagavā puggalassa pasādanīyaṃ nimittaṃ
ācikkhati\
buddhasubodhiṃ dhammasudhammataṃ saṅghasuppaṭipattiṃ sīlāni ca attano.\
Ñāṇacaritassa bhagavā puggalassa vipassanānimittaṃ ācikkhati aniccākāraṃ
dukkhākāraṃ\
anattākāraṃ.\
\
1. Volokento - machasaṃ.\
2. Dassāvine - va, vi, ka.\
3. Samodakaṃ tiṭṭhanti - pa -\
4. Asubhaṃ kathaṃ - pana\
5. Mohacaritassa bhagavā puggalassa - machasaṃ.\
6. Uddesa paripucchāya - pana.\
\
\[BJT Page 376\] \[\\x 376/\]\
\
1. \'\'Selo yathā pabbatamuddhaniṭṭhito\
Yathāpi passe janataṃ samantato,\
Tathūpamaṃ dhammamayaṃ sumedha,\
Pāsādamāruyha samantacakkhu\
Sokāvatiṇṇaṃ janatamapetasoko\
Avekkhassu jātijarābhibhūta\'\'nti\[a\]\
\
Evaṃ bhagavā buddhacakkhunāpi cakkhumā:\
\
Kathaṃ bhagavā samantacakkhunāpi cakkhumā: \'samantacakkhu\' vuccati
sabbaññutañāṇaṃ,\
bhagavā sabbaññutañāṇena1 upeto samupeto upāgato samupāgato uppanno
sampanno2\
samannāgato.\
\
2. \'\'Na tassa addiṭṭhamidhatthi kiñci\
Atho aviññātamajānitabbaṃ\
Sabbaṃ abhiññāsi yadatthi neyyaṃ\
Tathāgato tena samantacakkhū\'\'ti\[b\]\
\
Evaṃ bhagavā samantacakkhunāpi cakkhumāti \'na me byākāsi cakkhumā. \'\
\
Yāvatatiyañca devīsi byākarotīti me sutanti: yāva tatiyaṃ buddho
sahadhammākaṃ pañhaṃ\
puṭṭho byākaroti no saṃsāretīti3 evaṃ mayā uggahītaṃ, evaṃ mayā
upadhāritaṃ, evaṃ mayā\
upalakkhitaṃ. Devīsīti: bhagavā4 devo ceva isi cāti devisi. Yathā
rājapabbajitā5 vuccanti\
rājisayo, brāhmaṇapabbajitā6 vuccanti brāhmaṇisayo, evameva bhagavā devo
ceva isi cāti\
devisi. Athavā bhagavā pabbajito tipi isi, mahantaṃ sīlakkhandhaṃ esi
gavesi pariyesī tipi\
isi, mahantaṃ samādhikkhandhaṃ esi gavesi pariyesī tipi isi, mahantaṃ
paññākkhandhaṃ esi\
gavesi pariyesī tipi isi, mahantaṃ vimuttikkhandhaṃ esi gavesi pariyesī
tipi isi, mahantaṃ\
vimuttiñāṇadassanakkhandhaṃ esi gavesi pariyesī tipi isi, mahato
tamokāyassa padāḷanaṃ\
esi gavesi pariyesī tipi isi, mahato vipallāsassa pabhedanaṃ esi gavesi
pariyesī tipi isi,\
mahato taṇhāsallassa abbahanaṃ7 esi gavesi pariyesī tipi isi, mahato
diṭṭhisaṅghāṭassa\
viniveṭhanaṃ esi gavesi pariyesī tipi isi, mahato mānaddhajassa
papātanaṃ esi gavesi\
pariyesī tipi isi, mahato abhisaṃkhārassa vūpasamaṃ esi gavesi pariyesī
tipi isi, mahato\
oghassa nittharaṇaṃ esi gavesi pariyesī tipi isi,\
\
1. Sabbaññatena ñāṇena - va, vi, ka.\
2. Samuppanno - machasaṃ.\
3. No sampāyatīti - syā.\
No saṃsādetīti - ka.\
4. Bhagavā ceva - machasaṃ.\
5. Rājā pabbajitā - machasaṃ.\
6. Brāhmaṇa pabbajitā - machasaṃ.\
7. Abbuḷhanaṃ - syā,\
\[A.\] Dīghanikāya - mahāpadāna sutta, majjhimanikāya -
ariyapariyesanasutta -\
bodhirājakumāra sutta, brāhmaṇasaṃyutta - paṭhamavagga, itivuttaka -
dutiyavagga.\
\[B.\] Paṭisambhidāmagga - ñāṇakathā - indriyakathā.\
\
\[BJT Page 378\] \[\\x 378/\]\
\
Mahato bhārassa nikkhepanaṃ esi gavesi pariyesī tipi isi, mahato
saṃsāravaṭṭassa\
upacchedaṃ esi gavesi pariyesī tipi isi, mahato santāpassa nibbāpanaṃ
esi gavesi pariyesī\
tipi isi, mahato pariḷāhassa paṭippassaddhiṃ esi gavesi pariyesī tipi
isi, mahato\
dhammadhajassa ussāpanaṃ esi gavesi pariyesī tipi isi, mahante
satipaṭṭhāne mahante\
sammappadhāne mahante iddhipāde mahantāni indriyāni mahantāni balāni
mahante\
bojjhaṅge mahantaṃ ariyaṃ aṭṭhaṅgikaṃ maggaṃ mahantaṃ paramatthaṃ amataṃ
nibbānaṃ\
esi gavesi pariyesī tipi isi. Mahesakkhehi vā sattehi esito gavesito
pariyesito kahaṃ buddho\
kahaṃ bhagavā kahaṃ devadevo kahaṃ narāsabho tipi isīti yāva tatiyañca
devīsi byākarotīti\
me sutaṃ. \'\
\
Tenāha so brāhmaṇo:\
\
\'\'Dvāhaṃ sakkaṃ apucchissaṃ (iccāyasmā mogharājā. )\
Na me byākāsi cakkhumā,\
Yāva tatiyañca devīsi\
Byākarotīti me suta\'\'nti.\
15-2\
\
Ayaṃ loko paro loko\
Brahmaloko sadevako,\
Diṭṭhiṃ te nābhijānāti\
Gotamassa yasassino.\
\
Ayaṃ loko paro lokoti: \'\'ayaṃ loko\'ti manussaloko, \'paro loko\'ti
manussalokaṃ ṭhapetvā\
sabbo paro loko\'ti ayaṃ loko paro loko\'.\
\
Brahmaloko sadevakoti - sadevako loko samārako sabrahmako
sassamaṇabrāhmaṇī pajā\
sadevamanussāti \'brahmaloko sadevako.\
\
Diṭṭhiṃ te nābhijanātīti - tuyhaṃ diṭṭhiṃ khantiṃ ruciṃ laddhiṃ
ajjhāsayaṃ adhippāyaṃ loko\
na jānāti: \'ayaṃ evaṃdiṭṭhiko evaṃkhantiko evaṃruciko evaṃladdhiko
evaṃajjhāsayo\
evaṃadhippāyo\'ti na jānāti na passati na dakkhati nādhigacchati na
vindati na paṭilabhatīti\
\'diṭṭhiṃ te nābhijānā\'ti.\
\
\[BJT Page 380\] \[\\x 380/\]\
\
Gotamassa yasassinoti: bhagavā yasappattoti yasassī, athavā bhagavā
sakkato garukato\
mānito pūjito apacito lābhī
cīvarapiṇḍapātasenāsanagilānapaccayabhesajjaparikkhārānantipi\
yasassīti \'gotamassa yasassino. \'\
\
Tenāha so brāhmaṇo:\
\
\'\'Ayaṃ loko paro loko\
Brahmaloko sadevako,\
Diṭṭhiṃ te nābhijānāti,\
Gotamassa yasassino\'\'ti.\
\
15-3\
\
Evaṃ abhikkantadassāviṃ\
Atthi pañhena āgamaṃ,\
Kathaṃ lokaṃ avekkhantaṃ\
Maccurājā na passati.\
\
Evaṃ abhikkantadassāvinti: evaṃ abhikkantadassāviṃ aggadassāviṃ
seṭṭhadassāviṃ\
viseṭṭhadassāviṃ pāmokkhadassāviṃ uttamadassāviṃ paramadassāvinti
\'evaṃ\
abhikkantadassāviṃ\'.\
\
Atthi pañhena āgamanti: pañhena (atthikamhā) āgatā, pañhaṃ
pucchitukāmamha āgatā.\
Paññaṃ sotukāmā āgatamhāti \'evampi \'atthi pañhena āgamaṃ\' athavā
pañhatthikānaṃ\
pañhaṃ pucchitukāmānaṃ pañhaṃ sotukāmānaṃ. Āgamanaṃ abhikkamanaṃ
upasaṅkamanaṃ\
payirupāsanaṃ atthi, evampi atthi pañhena āgamaṃ, athavā pañhāgamo
tuyhaṃ atthi, tvampi\
pahū, tvamasi alamatto mayā pucchitaṃ kathetuṃ vissajjetuṃ, vahassetaṃ
bhāranti evampi\
\'atthi pañhena āgamaṃ\'.\
\
Kathaṃ lokaṃ avekkhantanti: kathaṃ lokaṃ avekkhantaṃ paccavekkhantaṃ
tulayantaṃ\
tīrayantaṃ vibhāvayantaṃ vibhūtaṃ karontanti. \'Kathaṃ lokaṃ
avekkhantaṃ\'.\
\
Maccurājā na passatīti: maccurājā na passati na dakkhati nādhigacchati
na vindati na\
paṭilabhatīti \'maccurājā na passati\'.\
\
Tenāha so brāhmaṇo:\
\
\'\'Evaṃ abhikkantadassāviṃ\
Atthi pañhena āgamaṃ,\
Kathaṃ lokaṃ avekkhantaṃ\
Maccurājā na passatī\'\'ti.\
\
1. Pañhena atthiko āgātomhi - machasaṃ\
\
\[BJT Page 382\] \[\\x 382/\]\
\
15-4\
\
Suññato lokaṃ avekkhassu\
(Mogharāja) sadā sato,\
Attānudiṭṭhiṃ ūhacca1\
Evaṃ maccutaro siyā\
Evaṃ lokaṃ avekkhantaṃ\
Maccurājā na passatī\
\
Suññato lokaṃ avekkhassūti: \'loko\'ti - nirayaloko tiracchānaloko
pettivisayaloko manussaloko\
devaloko khandhaloko dhātuloko āyatanaloko ayaṃ loko paro loko
brahmaloko sadevako.\
\'\'Aññataro bhikkhu bhagavantaṃ etadavoca: \'loko loko\'ti bhante
vuccati, kittāvatā nu kho\
bhante lokoti vuccatīti: lujjatīti kho bhikkhu tasmā loko\'ti vuccati.
Kiñca lujjati, cakkhuṃ kho\
bhikkhu lujjati, rūpā lujjanti, cakkhuviññāṇaṃ lujjati, cakkhusamphasso
lujjati, yampidaṃ\
cakkhusamphassapaccayā uppajjati vedayitaṃ sukhaṃ vā dukkhaṃ vā
adukkhamasukhaṃ vā,\
tampi lujjati, sotaṃ lujjati, saddā lujjanti - ghānaṃ lujjati, gandhā
lujjanti - jivhā lujjati, rasā\
lujjanti - kāyo lujjati, phoṭṭhabbā lujjanti - mano lujjati, dhammā
lujjanti, manoviññāṇaṃ\
lujjati, manosamphasso lujjati, yampidaṃ manosamphassapaccayā uppajjati,
vedayitaṃ\
sukhaṃ vā dukkhaṃ vā adukkhamasukhaṃ vā tampi lujjati, lujjatīti kho
bhikkhu tasmā\
loko\'ti vuccatīti. \[A\]\
\
Suññato lokaṃ avekkhassūti: dvīhi kāraṇehi suññato lokaṃ avekkhati:\
avasiyapava2ttasallakkhaṇavasena vā, tucchasaṅkhāra3samanupassanāvasena
vā, kathaṃ\
avasiyapavattasallakkhaṇavasena suññato lokaṃ avekkhati: rūpe vaso na
labbhati, vedanāya\
vaso na labbhati, saññāya vaso na labbhati, saṅkhāresu vaso na labbhati,
viññāṇe vaso na\
labbhati. Vuttaṃ hetaṃ bhagavatā: rūpaṃ bhikkhave anattā, rūpaṃ ca hidaṃ
bhikkhave attā\
abhavissa, nayidaṃ rūpaṃ ābādhāya saṃvatteyya, labbhetha ca rūpe evaṃ
rūpaṃ hotu, evaṃ\
me rūpaṃ mā ahosī\'ti. Yasmā ca kho bhikkhave rūpaṃ anattā, tasmā rūpaṃ
ābādhāya\
saṃvattati4, na ca labbhati rūpe evaṃ me rūpaṃ hotu, evaṃ me rūpaṃ mā
ahosī\'ti. Vedanā\
anattā, vedanā ca hidaṃ bhikkhave attā abhavissa, nayidaṃ vedanā
ābādhāya saṃvatteyya,\
\
1. Uhacca - va-vi-ka.\
2. Avassiyapavatta - syā.\
3. Dhātu saṃkhāra - va, vi, ka.\
4. Saṃvattatīti rūpe na labbhati - pana\
\[A.\] Salāyatana saṃyutta - gilānavagga.\
\
\[BJT Page 384\] \[\\x 384/\]\
\
Labbhetha ca vedanāya evaṃ me vedanā hotu, evaṃ me vedanā mā ahosīti.
Yasmā ca kho\
bhikkhave vedanā anattā, tasmā vedanā ābādhāya saṃvattati. Na ca
labbhati vedanāya evaṃ\
me vedanā hotu, evaṃ me vedanā mā ahosī\'ti. Saññā anattā, saññā ca
hidaṃ, bhikkhave attā\
abhavissa, nayidaṃ saññā ābādhā saṃvatteyya. Labbhetha ca saññāya evaṃ
me saññā hotu,\
evaṃ me saññā mā ahosī\'ti, yasmā ca kho bhikkhave saññā anattā, tasmā
saññā ābādhāya\
saṃvattati, na ca labbhati1 saññāya evaṃ me saññā hotu, evaṃ me saññā mā
ahosī\'ti.\
Saṅkhārā anattā, saṅkhārā ca hidaṃ bhikkhave attā abhavissaṃsu nayidaṃ
saṅkhārā ābādhāya\
saṃvatteyyuṃ, labbhetha ca saṃkhāresu evaṃ me saṅkhārā hontu, evaṃ me
saṃkhārā mā\
ahesunti. Yasmā ca kho bhikkhave saṅkhārā anattā, tasmā saṅkhārā
ābādhāya saṃvattanti, na\
ca labbhati saṅkhāresu evaṃ me saṅkhārā hontu, evaṃ me saṅkhārā
ahesunti. Viññāṇaṃ\
anattā, viññāṇaṃ ca hidaṃ bhikkhave attā abhavissa, nayidaṃ viññāṇaṃ
ābādhāya\
saṃvatteyya, labbhetha ca viññāṇe evaṃ me viññāṇaṃ hotu, evaṃ me
viññāṇaṃ mā ahosīti.\
Yasmā ca kho bhikkhave viññāṇaṃ anattā, tasmā viññāṇaṃ ābādhāya
saṃvattati, na ca\
labbhati viññāṇe evaṃ me viññāṇaṃ hotu, evaṃ me viññāṇaṃ mā ahosīti. \*\
\
Kathaṃ tucchasaṅkhārasamanupassanāvasena suññato lokaṃ avekkhati: rūpe
sāro na\
labbhati, vedanāya sāro na labbhati, saññāya sāro na labbhati,
saṃkhāresu sāro na labbhati,\
viññāṇe sāro na labbhati. Rūpaṃ asāraṃ2 nissāraṃ sārāpagataṃ
niccasārasārena vā\
sukhasārasārena vā attasārasārena vā, niccena vā dhuvena vā sassatena
vā\
avipariṇāmadhammena vā. Vedanā asārā3 nissārā sārāpagatā - saññā asārā
nissārā\
sārāpagatā - saṃkhārā asārā nissārā sārāpagatā - viññāṇaṃ asāraṃ
nissāraṃ sārāpagataṃ\
niccasārasārena vā sukhasārasārena vā attasārasārena vā niccena vā
dhuvena vā sassatena vā\
aviparināmadhammena vā.\
\
1. Nava labbhanti - machasaṃ\
2. Assāraṃ - machasaṃ, syā.\
3. Assārā - machasaṃ, syā.\
\*. Maramma - syāmakkharapotthakesu \'\'nāyaṃ bhikkhave kāyo\'\'
iccādikaṃ saṃyutta nikāye\
suttantaṃ ettha pakkhittaṃ taṃ pana parato yujjati.\
\
\[BJT Page 386\] \[\\x 386/\]\
\
Yathā pana naḷo asāro1 nissāro sārāpagato, yathā eraṇḍo asāro nissāro
sārāpagato, yathā\
udumbaro asāro nissāro sārāpagato, yathā setavaccho2 asāro nissāro
sārāpagato, yathā\
pāribhaddako3 asāro nissāro sārāpagato, yathā pheṇapiṇḍo4 asāro nissāro
sārāpagato,\
yathā udakabubbuḷakaṃ5 asāraṃ nissāraṃ sārāpagataṃ, yathā marīci asārā
nissārā\
sārāpagatā, yathā kadalikkhandho6 asāro nissāro sārāpagato, yathā māyā
asārā nissārā\
sārāpagatā. Evameva rūpaṃ asāraṃ nissāraṃ sārāpagataṃ, niccasārasārena
vā sukhasārasārena\
vā attasārasārena vā, niccena vā dhuvena vā sassatena vā
aviparināmadhammena vā.\
Vedanā asārā nissārā sārāpagatā niccasārasārena vā sukhasārasārena vā\
Attasārasārena vā, niccena vā dhuvena vā sassatena vā
aviparināmadhammena vā. Saññā\
asārā nissārā sārāpagatā niccasārasārena vā sukhasārasārena vā
attasārasārena vā, niccena vā\
dhuvena vā sassatena vā aviparināmadhammena vā. Saṃkhārā asārā nissārā
sārāpagatā\
niccasārasārena vā sukhasārasārena vā attasārasārena vā, niccena vā
dhuvena vā sassatena\
vā aviparināmadhammena vā. Viññāṇaṃ asāraṃ nissāraṃ sārāpagataṃ
niccasārasārena vā\
sukhasārasārena vā attasārasārena vā, niccena vā dhuvena vā sassatena
vā\
aviparināmadhammena vā. Evaṃ tucchasaṅkhārasamanupassanāvasena suññato
lokaṃ\
avekkhati. Imehi dvīhi kāraṇehi suññato lokaṃ avekkhati.\
\
Api ca chahākārebhi suññato lokaṃ avekkhati: cakkhuṃ suññaṃ attena vā
attaniyena vā\
niccena vā dhuvena vā sassatena vā aviparināmadhammena vā, sotaṃ suññaṃ
attena vā\
attaniyena vā niccena vā dhuvena vā sassatena vā aviparināmadhammena vā,
ghānaṃ\
suññaṃ attena vā attaniyena vā niccena vā dhuvena vā sassatena vā
aviparināmadhammena\
vā, jivhā suññā attena vā attaniyena vā niccena vā dhuvena vā sassatena
vā\
aviparināmadhammena vā, kāyo suññā attena vā attaniyena vā niccena vā
dhuvena vā\
sassatena vā aviparināmadhammena vā, mano suññā attena vā attaniyena vā
niccena vā\
dhuvena vā sassatena vā aviparināmadhammena vā, rūpā suññā attena vā
attaniyena vā\
niccena vā dhuvena vā sassatena vā aviparināmadhammena vā, saddā suññā
attena vā\
attaniyena vā niccena vā dhuvena vā sassatena vā aviparināmadhammena vā,
gandhā suññā\
attena vā attaniyena vā niccena vā dhuvena vā sassatena vā
aviparināmadhammena vā, rasā\
suññā attena vā attaniyena vā niccena vā dhuvena vā sassatena vā
aviparināmadhammena\
vā, phoṭṭhabbā suññā attena vā attaniyena vā niccena vā dhuvena vā
sassatena vā\
aviparināmadhammena vā, dhammā suññā attena vā attaniyena vā niccena vā
dhuvena vā\
sassatena vā aviparināmadhammena vā, cakkhuviññāṇaṃ suññaṃ attena vā
attaniyena vā\
niccena vā dhuvena vā sassatena vā aviparināmadhammena vā, mano viññāṇaṃ
suññaṃ\
attena vā attaniyena vā niccena vā dhuvena vā sassatena vā
aviparināmadhammena vā,\
cakkhusamphasso suñño attena vā attaniyena vā niccena vā dhuvena vā
sassatena vā\
aviparināmadhammena vā, manosamphasso suñño attena vā attaniyena vā
niccena vā\
dhuvena vā sassatena vā aviparināmadhammena vā, rūpasaññā suññā attena
vā attaniyena\
vā niccena vā dhuvena vā sassatena vā aviparināmadhammena vā,
dhammasaññā suññā\
attena vā attaniyena vā niccena vā dhuvena vā sassatena vā
aviparināmadhammena vā,\
rūpasaṃcetanā suññā attena vā attaniyena vā niccena vā dhuvena vā
sassatena vā\
aviparināmadhammena vā, dhammasaṃcetanā suññā attena vā attaniyena vā
niccena vā\
dhuvena vā sassatena vā aviparināmadhammena vā, rūpataṇhā suññā attena
vā attaniyena\
vā niccena vā dhuvena vā sassatena vā aviparināmadhammena vā,
rūpavitakko suñño attena\
vā attaniyena vā niccena vā dhuvena vā sassatena vā aviparināmadhammena
vā, rūpavicāro\
suñño attena vā attaniyena vā niccena vā dhuvena vā sassatena vā
aviparināmadhammena\
vā, dhammavicāro suñño attena vā attaniyena vā niccena vā dhuvena vā
sassatena vā\
aviparināmadhammena vā. Evaṃ chahākārehi suññato lokaṃ avekkhati.\
\
1. Assāro - machasaṃ, syā\
2. Setagaccho - machasaṃ, syā,\
3. Pālibhaddako - machasaṃ, syā.\
4. Yathā ca pheṇupiṇḍo, syā.\
5. Yathā ca pubbulakaṃ - syā.\
6. Yathā ca kaddalikkhandho - syā.\
\
\[BJT Page 388\] \[\\x 388/\]\
\
Api ca dasahākārehi suññato lokaṃ avekkhati: rūpaṃ rittato tucchato
suññato anattato\
asārakato vadhakato vibhavato aghamūlato sāsavato saṅkhatato. Vedanaṃ
rittato tucchato\
suññato anattato asārakato vadhakato vibhavato aghamūlato sāsavato
saṅkhatato. Saññaṃ\
rittato tucchato suññato anattato asārakato vadhakato vibhavato
aghamūlato sāsavato\
saṅkhatato. Saṅkhāre rittato tucchato suññato anattato asārakato
vadhakato vibhavato\
aghamūlato sāsavato saṅkhatato. Viññāṇaṃ rittato tucchato suññato
anattato asārakato\
vadhakato vibhavato aghamūlato sāsavato saṅkhatato. Cutiṃ rittato
tucchato suññato\
anattato asārakato vadhakato vibhavato aghamūlato sāsavato saṅkhatato.
Uppattiṃ rittato\
tucchato suññato anattato asārakato vadhakato vibhavato aghamūlato
sāsavato saṅkhatato.\
Paṭisandhiṃ rittato tucchato suññato anattato asārakato vadhakato
vibhavato aghamūlato\
sāsavato saṅkhatato. Bhavaṃ rittato tucchato suññato anattato asārakato
vadhakato\
vibhavato aghamūlato sāsavato saṅkhatato. Saṃsāravaṭṭaṃ rittato tucchato
suññato anattato\
asārakato vadhakato vibhavato aghamūlato sāsavato saṅkhatato. Evaṃ
dasahākārehi suññato\
lokaṃ avekkhati.\
\
Api ca dvādasahākārehi suññato lokaṃ avekkhati: rūpaṃ na satto na jīvo
na naro na mānavo\
na itthi na puriso na attā na attaniyaṃ. Nāhaṃ na mama na koci na
kassaci. Vedanā na satto\
na jīvo na naro na mānavo na itthi na puriso na attā na attaniyaṃ. Nāhaṃ
na mama na koci\
na kassaci. Saññā na satto na jīvo na naro na mānavo na itthi na puriso
na attā na attaniyaṃ.\
Nāhaṃ na mama na koci na kassaci. Saṅkhārā na satto na jīvo na naro na
mānavo na itthi\
na puriso na attā na attaniyaṃ. Nāhaṃ na mama na koci na kassaci.
Viññāṇaṃ na satto na\
jīvo na naro na mānavo na itthi na puriso na attā na attaniyaṃ. Nāhaṃ na
mama na koci na\
kassaci. Evaṃ dvādasahākārehi suññato lokaṃ avekkhati. Vuttaṃ hetaṃ
bhagavatā:\
\
\'\'Nāyaṃ bhikkhave, kāyo tumhākaṃ, napi aññesaṃ, purāṇamidaṃ bhikkhave,
kammaṃ\
abhisaṅkhataṃ abhisañcetayitaṃ vedaniyaṃ daṭṭhabbaṃ tatra1 bhikkhave
sutavā ariyasāvako\
paṭiccasamuppādaṃ yeva sādhukaṃ yoniso manasikaroti: \'iti imasmiṃ sati
idaṃ hoti,\
imassuppādā idaṃ uppajjati, imasmiṃ asati idaṃ na hoti, imassa nirodhā
idaṃ nirujjhati,\
yadidaṃ avijjāpaccayā saṃkhārā, saṅkhārapaccayā viññāṇaṃ
-pe\-\-\-\-\-\--evametassa kevalassa\
dukkhakkhandhassa samudayo hoti. Avijjāya tveva asesavirāganirodhā
saṃkhāranirodho\
saṃkhāranirodhā viññāṇanirodho -pe\-\-\-\-\-\-\-\-\-\-\-\-\-\-\--\
Evametassa kevalassa dukkhakkhandhassa nirodho hotī\'\'ti\[a.\] Evampi
suññato lokaṃ\
avekkhati vuttaṃ hetaṃ bhagavatā \'\'yaṃ bhikkhave na tumhākaṃ taṃ
pajahatha, taṃ vo\
pahīnaṃ dīgharattaṃ hitāya sukhāya bhavissati. Kiñca bhikkhave na
tumhākaṃ rūpaṃ\
bhikkhave na tumhākaṃ, taṃ pajahatha. Taṃ vo pahīnaṃ dīgharattaṃ hitāya
sukhāya\
bhavissati. Vedanā bhikkhave na tumhākaṃ taṃ pajahatha.\
\
1. Tatra kho - machasaṃ\
\[A\] saṃyutta nikāya - kaḷārakhattiya vagga\
\
\[BJT Page 390\] \[\\x 390/\]\
\
Sā vo pahīnā dīgharattaṃ hitāya sukhāya bhavissati. Saññā bhikkhave na
tumhākaṃ taṃ\
pajahatha, sā vo pahīnā dīgharattaṃ hitāya sukhāya bhavissati. Saṃkhārā
bhikkhave na\
tumhākaṃ te pajahatha te vo pahīnā dīgharattaṃ hitāya sukhāya
bhavissanti. Viññāṇaṃ\
bhikkhave na tumhākaṃ taṃ pajahatha, taṃ vo pahīnaṃ dīgharattaṃ hitāya
sukhāya\
bhavissati. Taṃ kiṃ maññatha1 bhikkhave yaṃ imasmiṃ jetavane
tiṇakaṭṭhasākhāpalāsaṃ taṃ\
jano hareyya vā daheyya vā yathāpaccayaṃ vā kareyya, api nu tumhākaṃ
evamassa, amhe\
jano harati vā dahati vā yathāpaccayaṃ vā karotīti? Ne hetaṃ bhante, taṃ
kissa hetu: na hi\
no etaṃ2 bhante, attā vā attaniyaṃ vā\'ti. Evameva kho bhikkhave yaṃ na
tumhākaṃ taṃ\
pajahatha, taṃ vo pahīnaṃ dīgharattaṃ hitāya sukhāya bhavissati. Kiñca
bhikkhave na\
tumhākaṃ: rūpaṃ bhikkhave na tumhākaṃ taṃ pajahatha, taṃ vo pahīnaṃ
dīgharattaṃ hitāya\
sukhāya bhavissati. 3 Vedanā bhikkhave na tumhākaṃ taṃ pajahatha, taṃ vo
pahīnaṃ\
dīgharattaṃ hitāya sukhāya bhavissati. Saññā bhikkhave na tumhākaṃ taṃ
pajahatha, taṃ vo\
pahīnaṃ dīgharattaṃ hitāya sukhāya bhavissati. Saṅkhārā bhikkhave na
tumhākaṃ taṃ\
pajahatha, taṃ vo pahīnaṃ dīgharattaṃ hitāya sukhāya bhavissati.
Viññāṇaṃ rūpaṃ\
bhikkhave na tumhākaṃ taṃ pajahatha, taṃ vo pahīnaṃ dīgharattaṃ hitāya
sukhāya\
bhavissatī\'\'ti, evampi suññato lokaṃ avekkhati.\
\
Āyasmā ānando bhagavantaṃ etadavoca: \'\'suñño loko suñño lokoti bhante
vuccati, kittāvatā\
nu kho bhante suñño lokoti vuccatīti? Yasmā ca kho ānanda, suññaṃ attena
vā attaniyena\
vā, tasmā suñño lokoti vuccati. Kiñcānanda suññaṃ attena vā attaniyena
vā: cakkhuṃ kho\
ānanda suññaṃ attena vā attaniyena vā, rūpā suññā - cakkhuviññāṇaṃ
suññā,\
cakkhusamphasso suñño - yampidaṃ cakkhusamphassapaccayā uppajjati
vedayitaṃ sukhaṃ\
vā dukkhaṃ vā adukkhamasukhaṃ vā, tampi suññaṃ attena vā attaniyena vā.
Sotaṃ suññaṃ\
- saddā suññā - ghānaṃ suññaṃ - gandhā suññā - jivhā suññā - rasā suññā
- kāyo suñño -\
phoṭṭhabbā suññā -\
\
1. Seyyathāpi - machasaṃ\
2. Evaṃ - pa, va, vi, ka\
3. Patthaye - syā\
\
\[BJT Page 392\] \[\\x 392/\]\
\
Mano suñño - dhammā suññā - manosamphasso suñño - yampidaṃ
manosamphassapaccayā\
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi suññaṃ
attena vā\
attaniyena vā, yasmā ca kho ānanda suññaṃ attena vā attaniyena vā, tasmā
\'suñño loko\'ti\
vuccatī ti. \[A\]\
\
Evampi suññato lokaṃ avekkhati.\
\
Bhāsitampi hetaṃ:\
\
\'\'Suddhaṃ dhammasamuppādaṃ suddhaṃ saṅkhārasantatiṃ,\
Passantassa yathābhūtaṃ na bhayaṃ hoti gāmaṇi.\
Tiṇakaṭṭhasamaṃ lokaṃ yadā paññāya passati,\
Nāññaṃ patthayate4 kiṃci aññatra appaṭisandhiyā\'\'ti. \[B\]\
\
Evampi suññato lokaṃ avekkhati.\
\
Vuttaṃ hetaṃ bhagavatā: \'\'evameva kho bhikkhave, bhikkhu rūpaṃ
samannesati yāvatā\
rūpassa gati. Vedanaṃ samannesati yāvatā vedanāya gati. Saññaṃ
samannesati yāvatā\
saññāya gati. Saṅkhāre samannesati yāvatā saṃkhārānaṃ gati. Viññāṇaṃ
samannesati yāvatā\
viññāṇassa gati, yampissa hoti ahanti vā mamanti vā asmīti vā, tampi
tassa na hotī\'\'ti. \[C\]\
evampi suññato lokaṃ avekkhati.\
\
Suññato lokaṃ avekkhassūti: suññato lokaṃ avekkhassu paccavekkhassu
dakkhassu tulehi\
tirehi vibhāvehi vibhūtaṃ karohīti \'suññato lokaṃ avekkhassu\'.\
\
Mogharāja sadā satoti \'mogharājā\'ti bhagavā taṃ brāhmaṇaṃ ālapati.
Sadāti sabbakālaṃ\
-pe\-\-\-\-\-\-\-\-\-\-\-\-\-\-\-\-\--pacchime vayo khandhe. Satoti -
catūhi kāraṇehi sato: kāye\
kāyānupassanāsatipaṭṭhānaṃ bhāvento sato vedanāsu
vedanānupassanāsatipaṭṭhānaṃ\
bhāvento sato, citte cittānupassanāsatipaṭṭhānaṃ bhāvento sato,
dhammesu\
dhammānupassanāsatipaṭṭhānaṃ bhāvento sato aparehipi catūhi kāraṇehi
sato: asati\
parivajjanāya sato: satikaraṇīyānañca dhammānaṃ katattā sato:
satipaṭipakkhānaṃ\
dhammānaṃ hatattā sato: satinimittānaṃ dhammānaṃ asammuṭṭhattā sato.
Aparehipi catūhi\
kāraṇehi sato: satiyā samannāgatattā sato: satiyā vasitattā sato: satiyā
pāguññatāya sato:\
satiyā apaccoropanatāya sato. Aparehipi catūhi kāraṇehi sato: satattā
sato: santattā sato:\
samitattā sato: santadhammasamannāgatattā sato. Buddhānussatiyā sato:
dhammānussatiyā\
sato: saṅghānussatiyā sato: sīlānussatiyā sato: cāgānussatiyā sato:
devatānussatiyā sato:\
ānāpānasatiyā sato: maraṇānussatiyā sato: kāyagatāsatiyā sato:
upasamānussatiyā satoti. Yā\
sati anussati paṭissati sati saraṇatā dhāraṇatā apilāpanatā
asammussanatā sati satindriyaṃ\
satibalaṃ sammāsati satisambojjhaṅgo ekāyanamaggo, ayaṃ vuccati sati.
Iminā sati upeto\
hoti samupeto upagato samupagato uppanno samuppanno samannāgato. So
vuccati sato\'ti\
\'mogharāja sadā sato\'.\
\
4. Patthaye - syā.\
\[A\] khandhasaṃyutta - na tumhākavagga.\
\[A.\] Saṃyutta nikāya - channavagga\
\[B.\] Adhimutta theragāthā\
\[C.\] Saṃyutta nikāya āsīvisavagga\
\
\[BJT Page 394\] \[\\x 394/\]\
\
Attānudiṭṭhiṃ ūhaccāti - \'attānudiṭṭhi\' vuccati vīsativatthukā
sakkāyadiṭṭhi. \'\'Idha assutavā\
puthujjano ariyānaṃ adassāvī ariyadhammassa akovido ariyadhamme avinīto
sappurisānaṃ\
adassāvī sappurisadhammassa akovido sappurisadhamme avinīto \'rūpaṃ
attano\
samanupassati, rūpavantaṃ vā attānaṃ, attani vā rūpaṃ, rūpasmiṃ vā
attānaṃ, vedanaṃ attano\
samanupassati, vedanāvantaṃ vā attānaṃ, attani vā vedanaṃ, vedanasmiṃ vā
attānaṃ, saññaṃ\
attano samanupassati, saññāvantaṃ vā attānaṃ, attani vā saññaṃ,
saññasmiṃ vā attānaṃ,\
saṃkhāre attano samanupassati, saṃkhāravantaṃ vā attānaṃ, attani vā
saṃkhāre,\
saṃkhārasmiṃ vā attānaṃ, viññāṇaṃ attato samanupassati, viññāṇavantaṃ vā
attānaṃ, attani\
vā viññāṇaṃ, viññāṇasmiṃ vā attānaṃ, yā evarūpā diṭṭhi diṭṭhigataṃ
diṭṭhigahaṇaṃ,\
diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaṃyojanaṃ,
gāho patiṭṭhāho1.\
Abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchattaṃ titthāyatanaṃ vipariyesagāho
viparītagāho\
vipallāsagāho micchāgāho ayāthāvakasmiṃ yāthāvakanti gāho yāvatā
dvāsaṭṭhi\
diṭṭhigatāni\[a. \'\'\] Ayaṃ attānudiṭṭhi. Attānudiṭṭhiṃ ūhaccāti
attānudiṭṭhiṃ ūhacca\
samūhacca uddharitvā samuddharitvā uppāṭayitvā samuppāṭayitvā pajahetvā
vinodetvā\
byantīkaritvā anabhāvaṃ gametvāti2 \'attānudiṭṭhiṃ ūhacca\'.\
\
Evaṃ maccutaro siyāti: evaṃ maccupi tareyyāsi, jarāpi tareyyāsi,
maraṇampi tareyyāsi\
uttareyyāsi patareyyāsi samatikkameyyāsi vītivatteyyāsīti \'evaṃ
maccutaro siyā. \'\
\
Evaṃ lokaṃ avekkhantanti: evaṃ lokaṃ avekkhantaṃ paccavekkhantaṃ
tulayantaṃ tīrayantaṃ\
vibhāvayantaṃ vibhūtaṃ karontanti \'evaṃ lokaṃ avekkhantaṃ. \'\
\
Maccurājā na passatīti: maccupi maccurājā māropi maccurājā maraṇampi
maccurājā. Na\
passatīti - maccurājā na passati na dakkhati nādhigacchati na vindati na
paṭilabhati. Vuttaṃ\
hetaṃ bhagavatā: \'\'seyyathāpi bhikkhave āraññako migo araññe pavane ca
māno vissattho\
gacchati vissattho tiṭṭhati, vissattho nisīdati, vissattho seyyaṃ
kappeti taṃ kissa hetu:\
anāpāthagato bhikkhave, luddassa. Evameva kho bhikkhave, bhikkhu
vivicceva kāmehi\
vivicca akusalehi dhammehi savitakkaṃ savicāraṃ vivekajaṃ pītisukhaṃ
paṭhamaṃ jhānaṃ\
upasampajja viharati. Ayaṃ vuccati bhikkhave bhikkhu andhamakāsi māraṃ,
apadaṃ\
vadhitvā māracakkhuṃ adassanaṃ gato pāpimato.\
\
1. Paṭiggāho - ma. Cha. Saṃ\
2. Anabhāvaṃ gamitvāti-pa-va-vi-ka\
\[A\] vibhaṅga\
\
\[BJT Page 396\] \[\\x 396/\]\
\
Punacaparaṃ bhikkhave bhikkhu vitakkavicārānaṃ vūpasamā ajjhattaṃ
sampasādanaṃ cetaso\
ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ
upasampajja\
viharati, tatiyaṃ jhānaṃ upasampajja viharati, catutthaṃ jhānaṃ
upasampajja viharati. Ayaṃ\
vuccati bhikkhave bhikkhu andhamakāsi māraṃ, apadaṃ vadhitvā māracakkhuṃ
adassanaṃ\
gato pāpimato.\
Punacaparaṃ bhikkhave bhikkhu sabbaso rūpasaññānaṃ samatikkamā
paṭighasaññānaṃ\
atthaṅgamā nānattasaññānaṃ amanasikārā ananto ākāsoti ākāsānañcāyatanaṃ
upasampajja\
viharati. Ayaṃ vuccati bhikkhave bhikkhu andhamakāsi māraṃ, apadaṃ
vadhitvā\
māracakkhuṃ adassanaṃ gato pāpimato.\
\
Punacaparaṃ bhikkhave bhikkhu ākāsānañcāyatanaṃ samatikkamma anattaṃ
viññāṇanti\
viññāṇañcāyatanaṃ upasampajja viharati, sabbaso viññāṇañcāyatanaṃ
samatikkamma natthi\
kiñcīti ākiñcaññāyatanaṃ upasampajja viharati, sabbaso ākiñcaññāyatanaṃ
samatikkamma\
nevasaññānāsaññāyatanaṃ upasampajja viharati, sabbaso
nevasaññānāsaññāyatanaṃ\
samatikkamma saññāvedayitanirodhaṃ upasampajja viharati, paññāya cassa
disvā āsavā\
parikkhīṇā honti. Ayaṃ vuccati bhikkhave bhikkhu andhamakāsi māraṃ,
apadaṃ vadhitvā\
māracakkhuṃ adassanaṃ gato pāpimato. Tiṇṇo loke visattikaṃ so vissattho
gacchati,\
vissattho tiṭṭhati: vissattho nisīdati, vissattho seyyaṃ kappeti, taṃ
kissa hetu, anāpāthagato\
bhikkhu pāpimatoti\[a \'\]maccurājā na passatī\'ti.\
\
Tenāha bhagavā:\
\
Suññato lokaṃ avekkhassu\
Mogharājā sadā sato,\
Attānudiṭṭhiṃ ūhacca\
Evaṃ maccutaro siyā,\
Evaṃ lokaṃ avekkhantaṃ,\
Maccurājā na passatīti.\
\
Saha gāthāpariyosānā ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, 2 tesaṃ anekapāṇasahassānaṃ virajaṃ vītamalaṃ
dhammacakkhuṃ\
udapādi. \'Yaṃ kiñci samudayadhammaṃ sabbaṃ taṃ nirodhadhamma\'nti.
Tassa brāhmaṇassa\
anupādāya āsavehi cittaṃ vimucci. Saha arahattappattā
ajinajaṭāvākacīratidaṇḍakamaṇḍalu\
kesā ca massu ca antarahitā. Bhaṇḍu kāsāyavatthavasano
saṅghāṭipattacīvaradharo\
anavatthapaṭipattiyā pañjaliko bhagavantaṃ namassamāno nisinno hoti:
\'satthā me bhante\
bhagavā sāvako\' hamasmī\'ti.\
\
Mogharāja suttaniddeso samatto.\
\[A\] majjhima nikāya - nivāsasutta.\
\
\[BJT Page 398\] \[\\x 398/\]\
\
16. Piṅgiya suttaniddeso\
\
16-1\
\
Jiṇṇohamasmi abalo vivaṇṇo (iccāyasmā piṅgiyo)\
Nettā na suddhā savanaṃ na phāsu,\
Māhaṃ nassaṃ momuho antarāva1\
Ācikkha dhammaṃ yamahaṃ vijaññaṃ\
Jātijarāya idha vippahānaṃ.\
\
Jiṇṇohamasmi abalo vivaṇṇoti: \'jiṇṇohamasmīti - jiṇṇo vuddho mahallako
addhagato\
vayo anuppatto vīsaṃvassasatiko jātiyā abaloti abalo dubbalo appabalo
appathāmo. 2\
Vivaṇṇoti vītavaṇṇo vigatavaṇṇo vigacchitavaṇṇo. Yā sā purimā subhā
vaṇṇanibhā sā\
antarahitā ādīnavo pātubhūtoti \'jiṇṇohamasmi abalo vivaṇṇo. \'\
\
Iccāyasmā piṅgiyo\'ti padasandhi padasaṃsaggo padapāripūri
akkharasamavāyo\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Piṅgiyoti: tassa
brāhmaṇassa nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ niruttibyañjanaṃ
abhilāpo.\
Puṇṇāko\'ti tassa brāhmaṇassa gottaṃ saṅkhā samaññā paññatti vohāro\'ti
āyasmā piṅgiyo.\
\
Nettā na suddhā savanaṃ na phāsūti: nettā asuddhā avisuddhā aparisuddhā
avodātā. No\
tathā cakkhunā rūpe passāmīti nettā na suddhā. Savanaṃ na phāsūti - sotā
asuddhā\
avisuddhā aparisuddhā avodātā. No tathā sotena saddaṃ suṇāmīti nettā na
suddhā savanaṃ\
na phāsu.\
\
Māhaṃ nassaṃ momuho antarā vāti: \'māhaṃ nassanti - māhaṃ nassaṃ māhaṃ
vinassaṃ\
māhaṃ panassaṃ. Momuhoti - momuho3 (mohamūḷho) avidvā avijjāgato aññāṇī
avibhāvī\
duppañño. Antarā vāti - tuyhaṃ dhammaṃ diṭṭhiṃ paṭipadaṃ maggaṃ
anaññāya\
anadhigantvā aviditvā apaṭilabhitvā aphassayitvā asacchikaritvā
antarāyeva kālaṃ\
kareyyanti \'māhaṃ nassaṃ momuho antarā va\'.\
1. Antarāya, - syā, pana\
2. Jātiyā abalo dubbalo - va, cha, ka\
3. Mohamuho - machasaṃ\
\
\[BJT Page 400\] \[\\x 400/\]\
\
Ācikkha dhammaṃ yamahaṃ vijaññanti: \'dhamma\'nti - ādikalyāṇaṃ
majjhekalyāṇaṃ\
pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ
brahmacariyaṃ,\
cattāro satipaṭṭhāne cattāro sammappadhāne cattāro iddhipāde,
pañcindriyāni pañca balāni\
satta bojjhaṅge ariyaṃ aṭṭhaṅgikaṃ maggaṃ nibbānañca nibbānagāminiñca
paṭipadaṃ\
ācikkha, desehi paññapehi paṭṭhapehi vivarāhi vibhajāhi uttānīkarohi
pakāsehīti \'ācikkha\
dhammaṃ\'. Yamahaṃ vijaññanti yamahaṃ jāneyyaṃ ājāneyyaṃ vijāneyyaṃ
paṭivijāneyyaṃ\
paṭivijjheyyaṃ adhigaccheyyaṃ phasseyyaṃ1 sacchikareyyanti \'ācikkha
dhammaṃ yamahaṃ\
vijaññaṃ\'.\
\
Jātijarāya idha vippahānanti idheva jātijarāmaraṇassa pahānaṃ vūpasamaṃ
paṭinissaggaṃ\
paṭippassaddhiṃ amataṃ nibbānanti \'jātijarāya idha vippahānaṃ\'.\
\
Tenāha so brāhmaṇe:\
\
\'\'Jiṇṇohamasmi abalo vivaṇṇo (iccāyasmā piṅgiyo)\
Nettā na suddā savanaṃ na phāsu\
Māhaṃ nassaṃ momuho antarā va\
Ācikkha dhammaṃ yamahaṃ vijaññaṃ\
Jātijarāya idha vippahāna\'\'nti\
\
16-2\
\
Disvāna rūpesu vihaññamāne (piṅgiyāti bhagavā)\
Ruppanti rūpesu janā pamuttā,\
Tasmā tuvaṃ piṅgiya appamatto\
Jahassu rūpaṃ apunabbhavāya.\
\
Disvāna rūpesu vihaññamāneti: \'rūpa\'nti - cattāro ca mahābhūtā
catunnañca mahābhūtānaṃ\
upādāya rūpaṃ. Sattā rūpahetu rūpapaccayā rūpakāraṇā haññanti vihaññanti
upahaññanti\
upaghātīyanti2 rūpe sati vividhā kammakāraṇā kārenti. 3 Kasāhipi tāḷenti
vettehipi tāḷenti\
addhadaṇḍakehipi tāḷenti, hatthampi chindanti, pādampi chindanti,
hatthapādampi\
chindanti, kaṇṇampi chindanti,\
\
1. Passeyyaṃ - va, vi, ka\
2. Upasātayanti - syā.\
3. Vividhakammakāraṇa\
\
\[BJT Page 402\] \[\\x 402/\]\
\
Nāsampi chindanti, kaṇṇanāsampi chindanti, bilaṅgathālikampi karonti,\
saṅkhamuṇḍikampi karonti rāhumukhampi karonti, jotimālikampi karonti\
hatthapajjotikampi karonti, erakavattikampi karonti, cīrakavāsikampi
karonti, eṇeyyakampi\
karonti balisamaṃsikampi karonti, kahāpaṇākampī1 karonti,
khārāpatacchikampi karonti,\
paḷighaparivattikampi karonti paḷālapiṭṭhi2kampi karonti, tattenapi
telena osiñcanti,\
sunakhehipi khādāpenti. Jīvantampi sūle uttāsenti, asināpi sīsaṃ
chindanti. Evaṃ sattā\
rūpahetu rūpapaccayā rūpakāraṇā haññanti vihaññanti upahaññanti
upaghātīyanti3. Evaṃ\
haññamāne vihaññamāne upahaññamāne upaghātīyamāne disvā passitvā
tulayitvā tīrayitvā\
vibhāvayitvā vibhūtaṃ katvāti \'disvāna rūpesu vihaññamāne\'.\
Piṅgiyāti - bhagavā taṃ brāhmaṇaṃ nāmena ālapati, bhagavāti
gāravādhivacanametaṃ: apica,\
bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'piṅgiyāti bhagavā. \'\
\
Ruppanti rūpesu janā pamattāti: \'ruppantī\'ti ruppanti kuppanti
pīḷayanti4 ghaṭṭayanti5\
byādhikā domanassitā honti cakkhurogena ruppanti, kuppanti pīḷayanti
ghaṭṭayanti\
byādhinā domanassitā honti, sotarogena ruppanti, kuppanti pīḷayanti
ghaṭṭayanti byādhinā\
domanassitā honti, kāyarogena ruppanti, kuppanti pīḷayanti ghaṭṭayanti
byādhinā\
domanassitā honti, ḍaṃsamakasavātātapasiriṃsapasamphassena ruppanti,
kuppanti\
pīḷayanti ghaṭṭayanti byādhinā domanassitā hontīti ruppanti rūpesu.
Athavā cakkhusmiṃ\
hīyamāne hāyamāne parihāyamāne vemāne6 vigacchamāne antaradhāyamāne
ruppanti\
kuppanti pīḷayanti ghaṭṭayanti byādhinā domanassitā honti. Sotasmiṃ
hīyamāne hāyamāne\
parihāyamāne vemāne vigacchamāne antaradhāyamāne ruppanti kuppanti
pīḷayanti\
ghaṭṭayanti byādhinā domanassitā honti, ghānasmiṃ hīyamāne hāyamāne
parihāyamāne\
vemāne vigacchamāne antaradhāyamāne ruppanti kuppanti pīḷayanti
ghaṭṭayanti byādhinā\
domanassitā honti, jivhāya hīyamāne hāyamāne parihāyamāne vemāne
vigacchamāne\
antaradhāyamāne ruppanti kuppanti pīḷayanti ghaṭṭayanti byādhinā
domanassitā honti,\
kāyasmiṃ hīyamāne hāyamāne parihāyamāne vemāne vigacchamāne
antaradhāyamāne\
ruppanti kuppanti pīḷayanti ghaṭṭayanti byādhinā domanassitā honti,
rūpasmiṃ hīyamāne\
hāyamāne parihāyamāne vemāne vigacchamāne antaradhāyamāne ruppanti
kuppanti\
pīḷayanti ghaṭṭayanti byādhinā domanassitā honti, saddasmiṃ hīyamāne
hāyamāne\
parihāyamāne vemāne vigacchamāne antaradhāyamāne ruppanti kuppanti
pīḷayanti\
ghaṭṭayanti byādhinā domanassitā honti, gandhasmiṃ hīyamāne hāyamāne
parihāyamāne\
vemāne vigacchamāne antaradhāyamāne ruppanti kuppanti pīḷayanti
ghaṭṭayanti byādhinā\
domanassitā honti, rasasmiṃ hīyamāne hāyamāne parihāyamāne vemāne
vigacchamāne\
antaradhāyamāne ruppanti kuppanti pīḷayanti ghaṭṭayanti byādhinā
domanassitā honti,\
phoṭṭhabbasmiṃ hīyamāne hāyamāne parihāyamāne vemāne vigacchamāne\
antaradhāyamāne ruppanti kuppanti pīḷayanti ghaṭṭayanti byādhinā
domanassitā honti,\
kulasmiṃ hīyamāne hāyamāne parihāyamāne vemāne vigacchamāne
antaradhāyamāne\
ruppanti kuppanti pīḷayanti ghaṭṭayanti byādhinā domanassitā honti,
gaṇasmiṃ hīyamāne\
hāyamāne parihāyamāne vemāne vigacchamāne antaradhāyamāne ruppanti
kuppanti\
pīḷayanti ghaṭṭayanti byādhinā domanassitā honti, āvāsasmiṃ hīyamāne
hāyamāne\
parihāyamāne vemāne vigacchamāne antaradhāyamāne ruppanti kuppanti
pīḷayanti\
ghaṭṭayanti byādhinā domanassitā honti, lābhasmiṃ hīyamāne hāyamāne
parihāyamāne\
vemāne vigacchamāne antaradhāyamāne ruppanti kuppanti pīḷayanti
ghaṭṭayanti byādhinā\
domanassitā honti, yasasmiṃ hīyamāne hāyamāne parihāyamāne vemāne
vigacchamāne\
antaradhāyamāne ruppanti kuppanti pīḷayanti ghaṭṭayanti byādhinā
domanassitā honti,\
pasaṃsāya hīyamāne hāyamāne parihāyamāne vemāne vigacchamāne
antaradhāyamāne\
ruppanti kuppanti pīḷayanti ghaṭṭayanti byādhinā domanassitā honti,
sukhasmiṃ hīyamāne\
hāyamāne parihāyamāne vemāne vigacchamāne antaradhāyamāne ruppanti
kuppanti\
pīḷayanti ghaṭṭayanti byādhinā domanassitā honti, cīvarasmiṃ hīyamāne
hāyamāne\
parihāyamāne vemāne vigacchamāne antaradhāyamāne ruppanti kuppanti
pīḷayanti\
ghaṭṭayanti byādhinā domanassitā honti, piṇḍapātasmiṃ hīyamāne hāyamāne\
parihāyamāne vemāne vigacchamāne antaradhāyamāne ruppanti kuppanti
pīḷayanti\
ghaṭṭayanti byādhinā domanassitā honti, senāsanasmiṃ hīyamāne hāyamāne
parihāyamāne\
vemāne vigacchamāne antaradhāyamāne ruppanti kuppanti pīḷayanti
ghaṭṭayanti byādhinā\
domanassitā honti, gilānapaccayabhesajjaparikkhārasmiṃ hīyamāne hāyamāne
parihāyamāne\
vemāne vigacchamāne antaradhāyamāne ruppanti kuppanti pīḷayanti
ghaṭṭayanti byādhinā\
domanassitā hontīti evampi \'ruppanti rūpesu\'. Janāti khattiyā ca
brāhmaṇā ca vessā ca\
suddā ca gahaṭṭhā ca pabbajitā ca devā ca manussā ca. Pamattāti. Pamādo
vattabbo:\
kāyaduccaritena vā vacīduccaritena vā manoduccaritena vā pañcasu
kāmaguṇesu cittassa\
vossaggo7 vossaggānuppadānaṃ kusalānaṃ vā dhammānaṃ bhāvanāya
asakkaccakiriyatā\
asātaccakiriyatā anavaṭṭhitakiriyatā8 olīnavuttitā nikkhittachandatā
nikkhittadhuratā\
anāsevanā abhāvanā abahulīkammaṃ anadhiṭṭhānaṃ ananuyogo pamādo. \[A\]
yo evarūpo\
pamādo pamajjanā pamajjitattaṃ ayaṃ vuccati pamādo\'\'. Iminā pamādena
samannāgatā janā\
pamattāti \'ruppanti rūpesu janā pamattā\'.\
\
1. Kahāpaṇikampi - machasaṃ\
2. Paḷālapīṭhakampi - machasaṃ\
3. Upasāṭiyanti - va, vi, ka\
4. Pīḷiyanti - va-vi-ka, syā\
5. Saṭṭiyanti - va, vi, ka\
6. Vihāyamāne - va, vi, ka\
7. Vosaggo machasaṃ\
8. Anaṭṭhita kiriyatā - machasaṃ\
Anavaṭṭhita kāriyā - va, vi, ka\
\[A\] vibhaṅga - khuddakavatthu vibhaṅga\
\
\[BJT Page 404\] \[\\x 404/\]\
\
Tasmā tuvaṃ piṅgiya appamattoti: \'tasmā\'ti - tasmā taṃkāraṇā taṃhetu
tappaccayā taṃnidānā\
evaṃ ādīnavaṃ sampassamāno rūpesūti tasmā tuvaṃ piṅgiya. Appamattoti
sakkaccakārī\
sātaccakārī aṭṭhitakārī anolīnavuttiko anikkhittachando anikkhittadhuro
kusalesu\
dhammesu. \'Kathāhaṃ aparipūraṃ vā sīlakkhandhaṃ paripūreyyaṃ, paripūraṃ
vā\
sīlakkhandhaṃ tattha tattha paññāya anugaṇheyya\'nti yo tattha chando ca
vāyāmo ca\
ussāho ca ussoḷhi ca appaṭivāni ca sati ca sampajaññaṃ ca ātappaṃ
padhānaṃ adhiṭṭhānaṃ\
anuyogo appamādo kusalesu dhammesu. \'Kathāhaṃ aparipūraṃ vā
samādhikkhandhaṃ\
paripūreyyaṃ, paripūraṃ vā samādhikkhandhaṃ tattha tattha paññāya
anugaṇheyya\'nti yo\
tattha chando ca vāyāmo ca ussāho ca ussoḷhi ca appaṭivāni ca sati ca
sampajaññaṃ ca\
ātappaṃ padhānaṃ adhiṭṭhānaṃ anuyogo appamādo kusalesu dhammesu.
\'Kathāhaṃ\
aparipūraṃ vā paññākkhandhaṃ paripūreyyaṃ, paripūraṃ vā paññākkhandhaṃ
tattha tattha\
paññāya anugaṇheyya\'nti yo tattha chando ca vāyāmo ca ussāho ca ussoḷhi
ca appaṭivāni\
ca sati ca sampajaññaṃ ca ātappaṃ padhānaṃ adhiṭṭhānaṃ anuyogo appamādo
kusalesu\
dhammesu. \'Kathāhaṃ aparipūraṃ vā vimuttikkhandhaṃ paripūreyyaṃ,
paripūraṃ vā\
vimuttikkhandhaṃ tattha tattha paññāya anugaṇheyya\'nti yo tattha chando
ca vāyāmo ca\
ussāho ca ussoḷhi ca appaṭivāni ca sati ca sampajaññaṃ ca ātappaṃ
padhānaṃ adhiṭṭhānaṃ\
anuyogo appamādo kusalesu dhammesu. \'Kathāhaṃ aparipūraṃ vā\
vimuttiñāṇadassanakkhandhaṃ paripūreyyaṃ, paripūraṃ vā
vimuttiñāṇadassanakkhandhaṃ\
tattha tattha paññāya anugaṇheyya\'nti yo tattha chando ca vāyāmo ca
ussāho ca ussoḷhi ca\
appaṭivāni ca sati ca sampajaññaṃ ca ātappaṃ padhānaṃ adhiṭṭhānaṃ
anuyogo appamādo\
kusalesu dhammesu. \'Kathāhaṃ apariññātaṃ vā dukkhaṃ parijāneyyaṃ,
appahīne vā kilese\
pajaheyyaṃ, abhāvitaṃ vā maggaṃ bhāveyyaṃ, asacchikataṃ vā nirodhaṃ
sacchikareyyanti\'\
yo tattha chando ca vāyāmo ca ussāho ca ussoḷhi ca appaṭivāni ca sati ca
sampajaññaṃ ca\
ātappaṃ padhānaṃ adhiṭṭhānaṃ anuyogo appamādo kusalesu dhammesūti
\'tasmā tuvaṃ\
piṅgiya appamatto\'.\
\
Jahassu rūpaṃ apunabbhavāyāti: \'rūpa\'nti: cattāro mahābhūtā catunnañca
mahābhūtānaṃ\
upādāya rūpaṃ, jahassu rūpanti - jahassu rūpaṃ, pajahassu rūpaṃ,
vinodehi rūpaṃ,\
byantīkarohi rūpaṃ, anabhāvaṃ gamehi rūpaṃ. Apunabbhavāyāti yathā te
rūpaṃ idheva\
nirujjheyya puna paṭisandhiko bhavo na nibbatteyya kāmadhātuyā cā
rūpadhātuyā vā\
arūpadhātuyā vā kāmabhave vā rūpabhave vā arūpabhave vā saññā bhave vā
asaññābhave\
vā nevasaññānāsaññābhave vā ekavokārabhave vā catuvokārabhave vā
pañcavokārabhave\
vā punagatiyā vā upapattiyā vā paṭisandhiyā bhave vā saṃsāre vā vaṭṭe vā
janeyya na\
nibbatteyya nābhinibbatteyya, idheva nirujjheyya, vūpasameyya atthaṃ
gaccheyya\
paṭippassambheyyāti \'jahassu rūpaṃ apunabbhavāya. \'\
\
Tenāha bhagavā:\
\
\'\'Disvāna rūpesu vihaññamāne (piṅgiyāti bhagavā)\
Ruppanti rūpesu janā pamattā,\
Tasmā tuvaṃ piṅgiya appamatto\
Jahassu rūpaṃ apunabbhavāyā\'ti.\
\
16-3\
\
\'\'Disā catasso vidisā catasso\
Uddhaṃ adho dasadisā imāyo,\
Na tuyhaṃ adiṭṭhaṃ asutā1mutaṃ vā\
Atho aviññātaṃ kiñca2namatthi loke\
Ācikkha dhammaṃ yamahaṃ vijaññaṃ\
Jātijarāya3 idha vippahānaṃ.\
\
Disā catasso vidisā catasso uddhaṃ adho dasadisā imāyoti dasadisā,\
\
Na tuyhaṃ adiṭṭhaṃ asutāmutaṃ vā atho aviññātaṃ kiñcanamatthi loke ti
tuyhaṃ adiṭṭhaṃ\
asutaṃ amutaṃ aviññātaṃ kiñci attattho vā parattho vā ubhayattho vā
diṭṭhadhammiko vā\
attho samparāyiko vā attho uttāno vā attho gambhīro vā attho gūḷho vā
attho paṭicchanno\
vā attho neyyo vā attho nīto vā attho anavajjo vā attho nikkileso vā
attho vodāno vā attho\
paramattho vā attho4 natthi, na santi na saṃvijjati nūpalabbhatīti \'na
tuyhaṃ adiṭṭhaṃ\
asutāmutaṃ vā atho aviññātaṃ kiñcanamatthi loke. \'\
\
1. Assutaṃ amutaṃ - machasaṃ\
Asutaṃ mutaṃ vā - su\
2. Kiñci namatthi - machasaṃ, syā - kiñcanaṃ atthi - su\
3. Jātijajarāya - syā\
4. Paramattho vā - machasaṃ syā\
\
\[BJT Page 406\] \[\\x 406/\]\
\
Ācikkha dhammaṃ yamahaṃ vijaññanti: \'dhamma\'nti - ādikalyāṇaṃ
majjhekalyāṇaṃ\
pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ
brahmacariyaṃ,\
cattāro satipaṭṭhāne cattāro sammappadhāne cattāro iddhipāde,
pañcindriyāni pañca balāni\
satta bojjhaṅge ariyaṃ aṭṭhaṅgikaṃ maggaṃ nibbānañca nibbānagāminiñca
paṭipadaṃ\
ācikkha, desehi paññapehi paṭṭhapehi vivarāhi vibhajāhi uttānīkarohi
pakāsehi. Yamahaṃ\
vijaññanti yamahaṃ jāneyyaṃ ājāneyyaṃ\
Vijāneyyaṃ paṭivijāneyyaṃ paṭivijjheyyaṃ adhigaccheyyaṃ phasseyyaṃ1
sacchikareyyanti\
\'ācikkha dhammaṃ yamahaṃ vijaññaṃ\'.\
\
Jātijarāya idha vippahānanti \'idheva jātijarāmaraṇassa pahānaṃ
vūpasamaṃ paṭinissaggaṃ\
paṭippassaddhiṃ amataṃ nibbānanti \'jātijarāya idha vippahānaṃ\'.\
\
Tenāha so brāhmaṇo:\
\
\'\'Disā catasso vidisā catasso\
Uddhaṃ adho dasadisā imāyo,\
Na tuyhaṃ adiṭṭhaṃ asutāmutaṃ vā.\
Atho aviññātaṃ kiñcanamatthi loke\
Ācikkha dhammaṃ yamahaṃ vijaññaṃ\
Jātijarāya idha vippahāna\'\'nti\
\
16-4\
\
Taṇhādhipanne manuje pekkhamāno (piṅgiyāti bhagavā)\
Santāpajāte jarasā parete\
Tasmā tuvaṃ piṅgiya appamatto\
Jahassu taṇhaṃ apunabbhavāya.\
\
Taṇhādhipanne2 manuje pekkhamānoti \'taṇhā\'ti rūpataṇhā, saddataṇhā,
gandhataṇhā,\
rasataṇhā, phoṭṭhabbataṇhā, dhammataṇhā, taṇhādhipanneti taṇhāadhipanne
taṇhānuge\
taṇhānugate taṇhānusaṭe taṇhāyāpanne3 paṭipanne abhibhūte
pariyādinnacitte. Manujeti\
sattādhivacanaṃ. Pekkhamānoti pekkhamāno dakkhamāno olokayamāno
nijjhāyamāno\
upaparikkhayamānoti \'taṇhādhipanne manuje pekkhamāno.\
\
Piṅgiyāti bhagavā taṃ brāhmaṇaṃ gottena ālapati. Bhagavā\'ti
gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ bhagavāti \'piṅgiyāti bhagavā. \'\
\
1. Passeyya - va, vi, ka\
2. Taṇhāvipanne vi, ka\
3. Taṇhāyapanne - machasaṃ\
\
\[BJT Page 408\] \[\\x 408/\]\
\
Santāpajāte jarasā pareteti: \'santāpajāte\'ti jātiyā santāpajāte jarāya
santāpajāte vyādhinā\
santāpajāte maraṇena santāpajāte sokaparidevadukkhadomanassupāyāsehi
santāpajāte\
nerayikena dukkhena santāpajāte tiracchānena dukkhena santāpajāte
pettivisayena dukkhena\
santāpajāte mānusikena dukkhena santāpajāte gabbhokkantimūlakena
dukkhena santāpajāte\
gabbhaṭṭhitimūlakena dukkhena santāpajāte gabbhavuṭṭhānamūlakena
dukkhena\
santāpajāte jātassupanibandhakena dukkhena santāpajāte jātassa\
Parādheyyatena dukkhena santāpajāte attūpakkamena dukkhena santāpajāte
parūpakkamena\
dukkhena santāpajāte dukkhadukkhena santāpajāte saṅkhāradukkhena
santāpajāte\
viparināmadukkhena santāpajāte, cakkhurogo sotarogo ghānarogo jivhārogo
kāyarogo\
sīsarogo kaṇṇarogo mukharogo dantarogo kāso sāso pināso ḍaho jaro kucchi
rogo mucchā\
pakkhandikā sūlā visūcikā kuṭṭhaṃ gaṇḍo kilāso soso apamāro daddu kaṇḍu
kacchu\
rakhasā vitacchikā lohitapittaṃ madhumeho aṃsā piḷakā bhagandalā
pittasamuṭṭhānā\
ābādhā semhasamuṭṭhānā ābādhā vātasamuṭṭhānā ābādhā sannipātikā ābādhā\
utuparināmajā ābādhā visamaparihārajā ābādhā opakkamikā ābādhā
kammavipākajā ābādhā\
sītaṃ uṇhaṃ jighacchā pipāsā uccāro passāvo
ḍaṃsamakasavātātapasiriṃsapasamphassānena\
dukkhena, mātumaraṇena dukkhena pitumaraṇena dukkhena bhātumaraṇena
dukkhena\
bhaginīmaraṇena dukkhena puttamaraṇena dukkhena dhītumaraṇena dukkhena\
diṭṭhibyasanena dukkhena santāpajāte ītijāte upaddavajāte upasaggajātehi
\'santāpajāte.\
Jarasā pareteti jarāya phuṭṭhe parete samohite samannāgate jātiyā
anugate jarāya anusaṭe\
byādhinā abhibhūte maraṇena abbhāhate atāṇe alene asaraṇe asaraṇībhūteti
\'santāpajāte\
jarasā parete\'.\
\
Tasmā tuvaṃ piṅgiya appamattoti: \'tasmā\'ti tasmā taṃkāraṇā taṃhetu
tappaccayā taṃnidānā,\
evaṃ ādīnavaṃ sampassamāno taṇhāyāti, \'tasmā tuvaṃ piṅgiya. Appamattoti
sakkaccakārī\
sātaccakārī aṭṭhitakārī anolīnavuttiko anikkhittachando anikkhittadhuro
kusalesu\
dhammesu. \'Kathāhaṃ aparipūraṃ vā sīlakkhandhaṃ paripūreyyaṃ, paripūraṃ
vā\
sīlakkhandhaṃ tattha tattha paññāya anugaṇheyya\'nti yo tattha chando ca
vāyāmo ca\
ussāho ca ussoḷhi ca appaṭivāni ca sati ca sampajaññaṃ ca ātappaṃ
padhānaṃ adhiṭṭhānaṃ\
anuyogo appamādo kusalesu dhammesu. \'Kathāhaṃ aparipūraṃ vā
samādhikkhandhaṃ\
paripūreyyaṃ, paripūraṃ vā samādhikkhandhaṃ tattha tattha paññāya
anugaṇheyya\'nti yo\
tattha chando ca vāyāmo ca ussāho ca ussoḷhi ca appaṭivāni ca sati ca
sampajaññaṃ ca\
ātappaṃ padhānaṃ adhiṭṭhānaṃ anuyogo appamādo kusalesu dhammesu.
\'Kathāhaṃ\
aparipūraṃ vā paññākkhandhaṃ paripūreyyaṃ, paripūraṃ vā paññākkhandhaṃ
tattha tattha\
paññāya anugaṇheyya\'nti yo tattha chando ca vāyāmo ca ussāho ca ussoḷhi
ca appaṭivāni\
ca sati ca sampajaññaṃ ca ātappaṃ padhānaṃ adhiṭṭhānaṃ anuyogo appamādo
kusalesu\
dhammesu. \'Kathāhaṃ aparipūraṃ vā vimuttikkhandhaṃ paripūreyyaṃ,
paripūraṃ vā\
vimuttikkhandhaṃ tattha tattha paññāya anugaṇheyya\'nti yo tattha chando
ca vāyāmo ca\
ussāho ca ussoḷhi ca appaṭivāni ca sati ca sampajaññaṃ ca ātappaṃ
padhānaṃ adhiṭṭhānaṃ\
anuyogo appamādo kusalesu dhammesu. \'Kathāhaṃ aparipūraṃ vā\
vimuttiñāṇadassanakkhandhaṃ paripūreyyaṃ, paripūraṃ vā
vimuttiñāṇadassanakkhandhaṃ\
tattha tattha paññāya anugaṇheyya\'nti yo tattha chando ca vāyāmo ca
ussāho ca ussoḷhi ca\
appaṭivāni ca sati ca sampajaññaṃ ca ātappaṃ padhānaṃ adhiṭṭhānaṃ
anuyogo appamādo\
kusalesu dhammesu. \'Kathāhaṃ apariññātaṃ vā dukkhaṃ parijāneyyaṃ,
appahīne vā kilese\
pajaheyyaṃ, abhāvitaṃ vā maggaṃ bhāveyyaṃ, asacchikataṃ vā nirodhaṃ
sacchikareyyanti\'\
yo tattha chando ca vāyāmo ca ussāho ca ussoḷhi ca appaṭivāni ca sati ca
sampajaññaṃ ca\
ātappaṃ padhānaṃ adhiṭṭhānaṃ anuyogo appamādo kusalesu dhammesūti
\'tasmā tuvaṃ\
piṅgiya appamatto\'.\
\
Jahassu taṇhaṃ apunabbhavāyāti taṇhāti rūpataṇhā, saddataṇhā,
gandhataṇhā, rasataṇhā,\
phoṭṭhabbataṇhā, dhammataṇhā. Jahassu taṇhanti jahassu taṇhaṃ pajahassu
taṇhaṃ\
vinodehi taṇhaṃ, byantīkarohi taṇhaṃ anabhāvaṃ gamehi taṇhaṃ.
Apunabbhavāyāti yathā\
te rūpaṃ idheva nirujjheyya puna paṭisandhiko bhavo na nibbatteyya
kāmadhātuyā cā\
rūpadhātuyā vā arūpadhātuyā vā kāmabhave vā rūpabhave vā arūpabhave vā
saññā bhave\
vā asaññābhave vā nevasaññānāsaññābhave vā ekavokārabhave vā
catuvokārabhave vā\
pañcavokārabhave vā punagatiyā vā upapattiyā vā paṭisandhiyā bhave vā
saṃsāre vā vaṭṭe\
vā janeyya na nibbatteyya nābhinibbatteyya , idheva nirujjheyya,
vūpasameyya atthaṃ\
gaccheyya paṭippassambheyyāti \'jahassu taṇhaṃ apunabbhavāya. \'\
\
Tenāha bhagavā:\
\
Taṇhādhipanne manuje pekkhamāno - (piṅgiyāti bhagavā)\
Santāpajāte jarasā parete,\
Tasmā tuvaṃ piṅgiya appamatto\
Jahassu taṇhaṃ apunabbhavāyā\'ti.\
\
Saha gāthāpariyosānā ye te brāhmaṇena saddhiṃ ekacchandā ekapayogo
ekādhippāyā\
ekavāsanavāsitā, tesaṃ anekapāṇasahassānaṃ virajaṃ vītamalaṃ
dhammacakkhuṃ udapādi.\
Yaṃ kiñci samudayadhammaṃ sabbaṃ taṃ nirodhadhammanti. Tassa brāhmaṇassa
virajaṃ\
vītamalaṃ dhammacakkhuṃ udapādi,\
\
\[BJT Page 410\] \[\\x 410/\]\
\
Yaṃ kiñci samudayadhammaṃ sabbaṃ taṃ nirodhadhammanti. Saha
dhammacakkhussa\
paṭilābhā\
Ajinajaṭāvākacīradaṇḍakamaṇḍalu1 kesā ca massu ca antarahitā. Bhaṇḍu\
kāsāyavatthavasano saṅghāṭipattacīvaradharo bhikkhu anavatthapaṭipattiyā
pañjaliko\
bhagavantaṃ namassamāno nisinno hoti: \'satthā me bhante bhagavā sāvako
\'hamasmī\'ti. 2\
\
Piṅgiya suttaniddeso samatto.\
\
1. Vākacirakadaṇḍakamaṇḍalu - pana\
2. Sāvako hamasminti - pana\
\
\[BJT Page 412\] \[\\x 412/\]\
\
17. Pārāyanānugīti niddeso\
\
\'\'Idamavoca bhagavā magadhesu viharanto pāsāṇake cetiye
paricārakasoḷasānaṃ\
brāhmaṇānaṃ ajjhiṭṭho puṭṭho pañhaṃ byākāsi. \'\'\
\
Idamavoca bhagavāti imaṃ pārāyānaṃ1 avoca. Bhagavāti
gāravādhivacanametaṃ:\
Apica, bhaggarāgoti bhagavā: bhaggadosoti bhagavā: bhaggamohoti bhagavā:
bhaggamānoti\
bhagavā: bhaggadiṭṭhīti bhagavā: bhaggakaṇṭakoti bhagavā: bhaggakilesoti
bhagavā: bhaji\
vibhaji pavibhaji dhammaratananti bhagavā: bhavānaṃ antakaroti bhagavā :
bhāvitakāyo\
bhāvitasīlo bhāvitacitto bhāvitapaññoti bhagavā: bhaji vā bhagavā araññe
vanapatthāni\
pantāni senāsanāni appasaddāni appanigghosāni vijanavātāni
manussarāhaseyyakāni\
paṭisallānasāruppānīti bhagavā: bhāgī vā bhagavā\
cīvarapiṇḍapātasenāsanagilānapaccayabhesajjaparikkhārānanti bhagavā:
bhāgī vā bhagavā\
attharasassa dhammarasassa vimuttirasassa adhisīlassa adhicittassa
adhipaññāyāti bhagavā.\
\
Bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ\
arūpasamāpattīnanti bhagavā, bhāgī vā bhagavā aṭṭhannaṃ vimokkhānaṃ
aṭṭhannaṃ\
abhibhāyatanānaṃ navannaṃ anupubbavihārasamāpattīnanti bhagavā: bhāgī vā
bhagavā\
dasannaṃ saññābhāvanānaṃ dasannaṃ kasiṇasamāpattīnaṃ,
ānāpānasatisamādhissa\
asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ
catunnaṃ\
sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ
balānaṃ\
sattannaṃ bojjhaṅgānaṃ ariyassa aṭṭhaṅgikassa maggassāti bhagavā: bhāgī
vā bhagavā\
dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ
channaṃ\
abhiññānaṃ channaṃ buddhadhammānanti bhagavā: bhagavāti netaṃ nāmaṃ
mātarā kataṃ,\
na pitarā kataṃ, na bhātarā kataṃ, na bhaginiyā kataṃ, na mittāmaccehi
kataṃ, na\
ñātisālohitehi kataṃ, na samaṇabrāhmaṇehi kataṃ, na devatāhi kataṃ,
vimokkhantikametaṃ\
buddhānaṃ bhagavantānaṃ bodhiyā mūle saha sabbaññutañāṇassa paṭilābhā
sacchikā\
paññatti yadidaṃ \'\'bhagavāti idamavoca bhagavā. \'\
\
Magadhesu viharanto pāsāṇake cetiyeti \'magadhesū\'ti magadhanāmake
janapade viharantoti\
caranto viharanto irīyanto vattento pālento yapento yāpento. Pāsāṇake
cetiyeti.\
Pāsāṇakacetiyaṃ vuccati buddhāsananti magadhesu viharanto pāsāṇake
cetiye.\
\
Paricārakasoḷasānaṃ brāhmaṇānanti piṅgiyo brāhmaṇo bāvarissa brāhmaṇassa
paddho\
paddhacaro paricārako sisso. Tena2 \'te soḷasāti evampi
paricārakasoḷasānaṃ brāhmaṇānaṃ.\
Athavā te soḷasabrāhmaṇā buddhassa bhagavato paddhā paddhacarā
paricārikā sissāti\
evampi paricārakasoḷasānaṃ brāhmaṇānaṃ.\
\
Ajjhiṭṭho puṭṭho puṭṭho pañhaṃ byākāsīti \'ajjhiṭṭho\'ti ajjhiṭṭho
ajjhesito. Puṭṭho puṭṭhoti\
puṭṭho puṭṭho pucchito pucchito yācito yācito ajjhesito ajjhesito
pāsādito pāsādito. Pañhaṃ\
byākāsīti pañhaṃ byākāsi ācikkha desehi paññapesi paṭṭhapesi vivari
vibhaji uttānīakāsi\
pakāsesīti \'ajjhaṭṭho puṭṭho puṭṭho pañhaṃ byākāsi. Tenetaṃ vuccati:
\'\'idamavoca bhagavā\
magadhesu viharanto pāsāṇake cetiye paricārikasoḷasānaṃ brāhmaṇānaṃ
ajjhaṭṭho puṭṭho\
puṭṭho pañhaṃ byākāsī\'\'ti.\
\
\'\'Ekamekassa cepi pañhassa atthamaññāya dhammamaññāya dhammānudhammaṃ\
paṭipajjeyya, gaccheyyeva jarāmaraṇassa paraṃ pāraṃ gamaniyā ime
dhammāti tasmā\
imassa dhammapariyāyassa pārāyanaṃtveva adhivacanaṃ. \'\'\
\
1. Idaṃ pārāyanaṃ - machasaṃ, va, vi, ka\
2. Piṅgiyena - machasaṃ\
\
\[BJT Page 414\] \[\\x 414/\]\
\
Ekamekassa cepi pañhassāti: ekamekassa cepi ajita pañhassa, ekamekassa
cepi\
tissametteyyapañhassa. Ekamekassa cepi puṇṇakapañhassa, ekamekassa cepi\
mettagupañhassa, ekamekassa cepi dhotakapañhassa, ekamekassa cepi
upasīvapañhassa,\
ekamekassa cepi nandakapañhassa, ekamekassa cepi hemakapañhassa,
ekamekassa cepi\
todeyyapañhassa, ekamekassa cepi kappapañhassa, ekamekassa cepi
jatukaṇṇipañhassa,\
ekamekassa cepi bhadrāvudhapañhassa, ekamekassa cepi udayapañhassa,
ekamekassa cepi\
posālapañhassa, ekamekassa cepi mogharājapañhassa ekamekassa cepi
piṅgiyapañhassāti\
ekamekassa cepi pañhassa.\
\
Atthamaññāya dhammamaññāyāti: sveva pañho dhammo, vissajjanaṃ attho,
atthamaññāyāti\
atthaṃ aññāya jānitvā tulayitvā tīrayitvā vibhāvayitvā vibhūtaṃ katvāti
atthamaññāya.\
Dhammamaññāyāti dhammaṃ aññāya jānitvā tulayitvā tīrayitvā vibhāvayitvā
vibhūtaṃ\
katvāti \'atthamaññāya dhammamaññāya\'.\
\
Dhammānudhammaṃ paṭipajjeyyāti: sammāpaṭipadaṃ anulomapaṭipadaṃ\
apaccanīkapaṭipadaṃ anvatthapaṭipadaṃ dhammānudhammapaṭipadaṃ
paṭipajjeyyāti\
\'dhammānudhammaṃ paṭipajjeyya\'.\
Gaccheyyeva jarāmaraṇassa pāranti: jarāmaraṇassa pāraṃ vuccati amataṃ
nibbānaṃ \'\'yo so\
sabbasaṅkhārasamatho sabbūpadhipaṭinissaggo taṇhakkhayo (virāgo) nirodho
nibbānaṃ\'\'\
gaccheyyeva jarāmaraṇassa pāranti jarāmaraṇassa pāraṃ gaccheyya, pāraṃ
adhigaccheyaṃ\
pāraṃ adhiphasseyya, pāraṃ sacchikareyyāti gaccheyyeva jarāmaraṇassa
pāraṃ.\
\
Pāraṃ gamaniyā ime dhammāti: ime dhammā pāraṃ gamaniyā pāraṃ pāpenti
pāraṃ\
saṃpāpenti pāraṃ samanupāpenti jarāmaraṇassa taraṇāya saṃvattantīti
\'pāraṃ gamaniyā ime\
dhammā\'ti.\
\
Tasmā imassa dhammapariyāyassāti: \'tasmā\'ti tasmā taṃkāraṇā taṃhetu
tappaccayā\
taṃnidānā. Imassa dhammapariyāyassāti imassa pārāyanassāti \'tasmā
imassa\
dhammapariyāyassa. \'\
\
\[BJT Page 416\] \[\\x 416/\]\
\
Pārāyanaṃ tveva adhivacananti \'pāraṃ\' vuccati amataṃ nibbānaṃ yo so\
sabbasaṅkhārasamatho sabbūpadhipaṭinissaggo taṇhakkhayo virāgo nirodho
nibbānaṃ,\
ayanaṃ vuccati maggo, seyyathīdaṃ: sammādiṭṭhi sammāsaṅkappo sammāvācā\
sammākammanto sammāājīvo sammāvāyāmo sammāsati sammāsamādhi.
Adhivacananti\
saṅkhā samaññā paññatti vohāro nāmaṃ nāmakammaṃ nāmadheyyaṃ nirutti
byañjanaṃ\
abhilāpoti \'pārāyanaṃ tveva adhivacanaṃ.\
\
Tenetaṃ vuccati:\
\
\'\'Ekamekassa cepi pañhassa atthamaññāya dhammamaññāya dhammānudhammaṃ\
paṭipajjeyya gaccheyyeva jarāmaraṇassa pāraṃ pāraṅgamaniyā ime
dhammā\'\'ti tasmā imassa\
dhammapariyāyassa pārāyanaṃ tveva adhivacananti\'.\
\
1. \'\'Ajito tissametteyyo puṇṇako atha mettagu\
Dhotako upasīvo ca nando ca atha hemako,\
\
2. Todeyyakappā dubhayo jatukaṇṇī ca paṇḍito\
Bhadrāvudho udayo ca posālo cāpi brāhmaṇo,\
Mogharājā ca medhāvī piṅgiyo ca mahāisi\
\
3. Ete buddhaṃ upāgañchuṃ2 sampannacaraṇaṃ isiṃ\
Pucchantā nipuṇe pañhe buddhaseṭṭhaṃ upāgamuṃ. \'\'\
\
Ete buddhaṃ upāgañchunti \'ete\'ti soḷasa pārāyaniyā brāhmaṇā. Buddhoti
\'\'yo so bhagavā\
sayambhū anācariyako pubbe ananussutesu dhammesu sāmaṃ saccāni
abhisambujjhi, tattha\
ca sabbaññutaṃ patto balesu ca vasībhāvaṃ. Buddhoti kenaṭṭhena buddho:
bujjhitā saccānīti\
buddho, bodhetā pajāyāti buddho, sabbaññutāya buddho, sabbadassāvitāya
buddho,\
anaññaneyyatāya buddho, visavitāya buddho, khīṇāsavasaṅkhātena buddho,\
nirupakkilesasaṅkhātena buddho, ekantavītarāgoti buddho ekantavītadosoti
buddho,\
ekantavītamohoti buddho, ekantanikkilesoti buddho ekāyanamaggaṃ gatoti,
buddho eko\
anuttaraṃ sammāsambodhiṃ abhisambuddhoti buddho. Abuddhivihatattā
buddhipaṭilābhāti\
buddho. Buddhoti netaṃ nāmaṃ mātarā kataṃ, na pitarā kataṃ na bhātarā
kataṃ, na\
bhaginiyā kataṃ, na mittāmaccehi kataṃ, na ñātisālohitehi kataṃ, na
samaṇabrāhmaṇehi\
kataṃ, na devatāhi kataṃ, vimokkhantikametaṃ buddhānaṃ bhagavantānaṃ
bodhiyā mūle\
saha sabbaññutañāṇassa paṭilābhā sacchikā paññatti yadidaṃ buddhoti. Ete
buddhaṃ\
upāgañchunti ete buddhaṃ upāgamiṃsu, upasaṅkamiṃsu, payirupāsiṃsu,
paripucchiṃsu:\
paripañhiṃsūti \'ete buddhaṃ upāgañchuṃ\'.\
\
1. Abhiññayyatāya - machasaṃ\
2. Upāgacchiṃsu - va vi ka\
\[BJT Page 418\] \[\\x 418/\]\
\
Sampannacaraṇaṃ isinti: caraṇaṃ vuccati sīlapāramippatti, 1.
Sīlasaṃvaropi caraṇaṃ,\
indriyasaṃvaropi caraṇaṃ, bhojane mattaññutāpi caraṇaṃ, jāgariyānuyogopi
caraṇaṃ, sattapi\
saddhammā caraṇaṃ cattāripi jhānāni caraṇaṃ, sampannacaraṇanti:
sampannacaraṇaṃ\
seṭṭhacaraṇaṃ viseṭṭhacaraṇaṃ pāmokkhacaraṇaṃ uttamacaraṇaṃ
pavaracaraṇaṃ. Isīti: isi\
bhagavā: mahantaṃ sīlakkhandhaṃ esi gavesi pariyesīti \'isi\' mahantaṃ
samādhikkhandhaṃ\
mahantaṃ paññākkhandhaṃ - mahantaṃ vimuttikkhandhaṃ - mahantaṃ\
vimuttiñāṇadassanakkhandhaṃ esi gavesi pariyesīti \'isi\' mahato
tamokāyassa padālanaṃ esi\
gavesi pariyesīti \'isi\' mahato vipallāsassa pabhedanaṃ esi gavesi
pariyesīti \'isi\' mahato\
taṇhāsallassa abbūhanaṃ esi gavesi pariyesīti \'isi\' mahato
diṭṭhisaṅghāṭassa viniveṭhanaṃ\
esi gavesi pariyesīti \'isi\'. Mahato mānadhajassa pātanaṃ esi gavesi
pariyesīti \'isi\'. Mahato\
abhisaṃkhārassa vūpasamaṃ esi gavesi pariyesīti \'isi\'. Mahato oghassa
nittharaṇaṃ esi gavesi\
pariyesīti \'isi\'. Mahato bhārassa nikkhepanaṃ. Esi gavesi pariyesīti
\'isi\'. Mahato\
saṃsāravaṭṭassa ucchedaṃ esi gavesi pariyesīti \'isi\'. Mahato
santāpassa nibbāpanaṃ esi\
gavesi pariyesīti \'isi\'. Mahato pariḷāhassa paṭippassaddhiṃ esi gavesi
pariyesīti \'isi\'. Mahato\
dhammadhajassa ussāpanaṃ esi gavesi pariyesīti \'isi\'. Mahante
satipaṭṭhāne mahante\
sammappadhāne mahante iddhipāde - mahantāni indriyāni mahantāni balāni -
mahante\
bojjhaṅge - mahantaṃ ariyaṃ aṭṭhaṅgikaṃ maggaṃ - mahantaṃ paramatthaṃ
amataṃ\
nibbānaṃ esi gavesi pariyesīti \'isi\'. Mahesakkhehi6 vā sattehi esito
gavesito pariyesito kahaṃ\
buddho kahaṃ bhagavā, kahaṃ devadevo, kahaṃ narāsabho\'ti isīti
\'sampannacaraṇaṃ isiṃ\'.\
\
Pucchantā nipuṇe pañheti: \'pucchantā\'ti pucchantā yāvantā ajjhesantā
pasādentā. Nipuṇe\
pañheti: gambhīre duddase duranubodhe sante paṇīte atakkāvacare nipuṇe\
paṇḍitavedanīye pañheti \'pucchantā nipuṇe pañhe. \'\
\
Buddhaṃ seṭṭhaṃ upāgamunti: \'buddhoti \'\'yo so bhagavā sayambhū
anācariyako pubbe\
ananussutesu dhammesu sāmaṃ saccāni abhisambujjhi, tattha ca sabbaññutaṃ
patto balesu\
ca vasībhāvaṃ. Buddhoti kenaṭṭhena buddho: bujjhitā saccānīti buddho,
bodhetā pajāyāti\
buddho, sabbaññutāya buddho, sabbadassāvitāya buddho, anaññaneyyatāya
buddho,\
visavitāya buddho, khīṇāsavasaṅkhātena buddho, nirupakkilesasaṅkhātena
buddho,\
ekantavītarāgoti buddho ekantavītadosoti buddho, ekantavītamohoti
buddho,\
ekantanikkilesoti buddho ekāyanamaggaṃ gatoti, buddho eko anuttaraṃ
sammāsambodhiṃ\
abhisambuddhoti buddho. Abuddhivihatattā buddhipaṭilābhāti buddho.
Buddhoti netaṃ\
nāmaṃ mātarā kataṃ, na pitarā kataṃ na bhātarā kataṃ, na bhaginiyā
kataṃ, na mittāmaccehi\
kataṃ, na ñātisālohitehi kataṃ, na samaṇabrāhmaṇehi kataṃ, na devatāhi
kataṃ,\
vimokkhantikametaṃ buddhānaṃ bhagavantānaṃ bodhiyā mūle saha
sabbaññutañāṇassa\
paṭilābhā sacchikā paññatti yadidaṃ buddho\'\'ti. Seṭṭhanti: aggaṃ
seṭṭhaṃ viseṭṭhaṃ\
pāmokkhaṃ uttamaṃ pavaraṃ buddhaseṭṭhaṃ. Upāgamunti: upāgamiṃsu
upasaṅkamiṃsu\
payirupāsiṃsu paripucchiṃsu paripañhiṃsūti \'buddhaseṭṭhaṃ upāgamuṃ\'.\
\
Tenetaṃ vuccati:\
\
\'\'Ete buddhaṃ upāgañchuṃ sampannacaraṇaṃ isiṃ\
Pucchantā nipuṇe pañhe buddhaseṭṭhaṃ upāgamu\'\'nti.\
\
4.\
\
Tesaṃ buddho byākāsi2 pañhe3 puṭṭho yathā tathaṃ\
Pañhānaṃ veyyākaraṇena tosesi (brāhmaṇe) muni.\
\
Tesaṃ buddho byākāsīti: \'tesa\'nti soḷasannaṃ4 pārāyaniyānaṃ
brāhmaṇānaṃ. Buddhoti: \'\'yo\
so bhagavā sayambhū anācariyako pubbe ananussutesu dhammesu sāmaṃ
saccāni\
abhisambujjhi, tattha ca sabbaññutaṃ patto balesu ca vasībhāvaṃ.
Buddhoti kenaṭṭhena\
buddho: bujjhitā saccānīti buddho, bodhetā pajāyāti buddho, sabbaññutāya
buddho,\
sabbadassāvitāya buddho, anaññaneyyatāya buddho, visavitāya buddho,\
khīṇāsavasaṅkhātena buddho, nirupakkilesasaṅkhātena buddho,
ekantavītarāgoti buddho\
ekantavītadosoti buddho, ekantavītamohoti buddho, ekantanikkilesoti
buddho\
ekāyanamaggaṃ gatoti, buddho eko anuttaraṃ sammāsambodhiṃ
abhisambuddhoti buddho.\
Abuddhivihatattā buddhipaṭilābhāti buddho. Buddhoti netaṃ nāmaṃ mātarā
kataṃ, na pitarā\
kataṃ na bhātarā kataṃ, na bhaginiyā kataṃ, na mittāmaccehi kataṃ, na
ñātisālohitehi kataṃ,\
na samaṇabrāhmaṇehi kataṃ, na devatāhi kataṃ, vimokkhantikametaṃ
buddhānaṃ\
bhagavantānaṃ bodhiyā mūle saha sabbaññutañāṇassa paṭilābhā sacchikā
paññatti yadidaṃ\
buddho\'\'ti. Byākāsīti tesaṃ buddho byākāsi ācīkkhi desesi paññapesi
paṭṭhapesi vivari\
vibhaji uttānīakāsi pakāsesīti \'\'tesaṃ buddho byākāsi\'\'\
\
1. Sīlācāranibbatti - machasaṃ\
2. Pabyākāsi - machasaṃ\
3. Pañhaṃ - machasaṃ\
4. Soḷasānaṃ - machasaṃ\
\
\[BJT Page 420\] \[\\x 420/\]\
\
Pañhe puṭṭho yathātathanti: \'pañhe puṭṭho\'ti pañhe puṭṭho1 pucchito
yācito ajjhesito\
pasādito. Yathātathanti: yathā ācikkhitabbaṃ tathā ācikkhi, yathā
desitabbaṃ tathā desesi,\
yathā paññāpetabbaṃ tathā paññāpesi, yathā paṭṭhapetabbaṃ tathā
paṭṭhapesi, yathā\
vivaritabbaṃ tathā vivari, yathā vibhajitabbaṃ tathā vibhaji, yathā
uttānīkātabbaṃ tathā\
uttānīakāsi, yathā (pakāsitabbaṃ) tathā pakāsesīti \'pañhe puṭṭho1 yathā
tathaṃ. \'\
\
Pañhānaṃ veyyākaraṇenāti: pañhānaṃ veyyākaraṇena ācikkhanena desenena2
paññāpanena\
paṭṭhapanena vivaraṇena vibhajanena uttānīkammena pakāsanenāti pañhānaṃ\
veyyākaraṇena\'.\
\
Tosesi brāhmaṇe munīti \'tosesī\'ti tosesi vitosesi pasādesi ārādhesi
attamane akāsi.\
Brāhmaṇeti: soḷasa pārāyaniye brāhmaṇe. Munīti \'monaṃ\' vuccati ñāṇaṃ,
yā paññā\
pajānanā vicayo pavicayo dhammavicayo sallakkhaṇā upalakkhaṇā
paccupalakkhaṇā\
paṇḍiccaṃ kosallaṃ nepuññaṃ vebhavyā cintā upaparikkhā bhūri medhā
pariṇāyikā\
vipassanā sampajaññaṃ patodo paññā paññindriyaṃ paññābalaṃ paññāsatthaṃ
paññāpāsādo\
paññāāloko paññāobhāso paññāpajjoto paññāpāsādo paññāāloko paññāobhāso
paññāpajjoto\
paññāratanaṃ amoho dhammavicayo sammādiṭṭhi, tena ñāṇena samannāgato
muni\
monappattoti.\
\
Tīṇi moneyyāni: kāyamoneyyaṃ vacīmoneyyaṃ manomoneyyaṃ. Katamaṃ
kāyamoneyyaṃ?\
Tividhānaṃ kāyaduccaritānaṃ pahānaṃ kāyamoneyyaṃ. Tividhaṃ
kāyasucaritaṃ\
kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,\
pariññāsahagato maggo kāyamoneyyaṃ, kāye chandarāgassa pahānaṃ
kāyamoneyyaṃ,\
kāyasaṃkhārānirodho catutthajjhānasamāpatti kāyamoneyyaṃ. Idaṃ
kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahānaṃ
vacīmoneyyaṃ,\
vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā\
vacīmoneyyaṃ, pariññāsahagato maggo vacīmoneyyaṃ, vācāya chandarāgassa
pahānaṃ\
vacīmoneyyaṃ. Vacīsaṃkhāranirodho dutiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ,\
tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ,
cittapariññā\
manomoneyyaṃ, pariññāsahagato maggo manomoneyyaṃ, citte chandarāgassa
pahānaṃ\
manomoneyyaṃ, cittasaṃkhāranirodho saññāvedayitanirodhasamāpatti
manomoneyyaṃ. Idaṃ\
manomoneyyaṃ.\
\
1. \'\'Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ.\
\
2. Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu ninhātapāpaka\'\'nti.\
\
Imehi tīhi moneyyehi dhammehi samannāgato cha munino: agāramunino
anagāramunino\
sekhamunino asekhamunino paccekamunino munimuninoti. Katame agāramunino?
Ye te\
agārikā diṭṭhapadā viññātasāsanā, ime agāramunino. Katame anagāramunino?
Ye te\
pabbajitā diṭṭhapadā viññātasāsanā, ime anagāramunino. Satta sekhā
sekhamunino.\
Arahanto asekhamunino. Paccekabuddhā paccekamunino. Munimunino vuccanti
tathāgatā\
arahanto sammāsambuddhā.\
\
3. \'\'Na monena muni hoti mūḷharūpo aviddasu,\
Yo ca tulaṃva paggayha varamādāya paṇḍito.\
\
4. Pāpāni parivajjeti sa munī tena so munī,\
Yo munāti ubho loke munī tena pavuccatī. \'\'\
\
5. \'\'Asatañca satañca ñatvā dhammaṃ\
Ajjhattaṃ bahiddhā ca sabbaloke,\
Devamanussehi pūjito yo\
Saṅgajālamaticca so munīti\
\'Tosesi brāhmaṇe muni\'.\
\
Tenetaṃ vuccati:\
\
\'\'Tesaṃ buddho byākāsi pañhe puṭṭho1 yathā tathaṃ\
Pañhānaṃ veyyākaraṇena tosesi brāhmaṇe munī\'\'ti,\
\
5\
\
Te tositā cakkhumatā buddhenādiccabandhunā\
Brahmacariyamacariṃsu varapaññassa santike.\
\
Te tositā cakkhumatāti: \'te\'ti soḷasapārāyanīyā brāhmaṇā. Tositāti
tositā vitositā pasāditā\
ārādhitā attamanā katāti \'te tositā. \' Cakkhumatāti: bhagavā pañcahi
cakkhūhi cakkhumā.\
Maṃsacakkhunāpi cakkhumā, dibbacakkhunāpi cakkhumā paññācakkhunāpi
cakkhumā,\
buddhacakkhunāpi cakkhumā, samantacakkhunāpi\
Cakkhumā.\
\
Kathaṃ bhagavā maṃsacakkhunāpi cakkhumā: \'maṃsacakkhumhi bhagavato
pañca vaṇṇā\
saṃvijjanti nīlo ca vaṇṇo pītako ca vaṇṇo lohitako ca vaṇṇo kaṇho ca
vaṇṇo odāto ca\
vaṇṇo. Akkhilomāni ca bhagavato yattha ca akkhilomāni patiṭṭhitāni taṃ
nīlaṃ hoti\
sunīlaṃ pāsādikaṃ dassaneyyaṃ ummāpupphasamānaṃ, tassa parato pītakaṃ
hoti\
supīkatakaṃ suvaṇṇavaṇṇaṃ pāsādikaṃ dassaneyyaṃ kaṇikārapupphasamānaṃ,
ubhato ca\
akkhikūṭāni bhagavato lohitakāni honti sulohitakāni pāsādikāni
dassaneyyāni\
indagopakasamānāni, majjhe kaṇhaṃ hoti sukaṇhaṃ alūkhaṃ siniddhaṃ
pāsādikaṃ\
dassaneyyaṃ addāriṭṭhakasamānaṃ, tassa parato odātaṃ hoti suodātaṃ3
setaṃ paṇḍaraṃ\
pāsādikaṃ dassaneyyaṃ osadhītārakasamānaṃ, tena bhagavā pakatikena
maṃsacakkhunā\
attabhāvapariyāpannena purimasucaritakammābhinibbattena samantā yojanaṃ
passati\
divāceva rattiñca. Yadāhi caturaṅgasamannāgato andhakāro hoti, suriyo ca
atthaṃ gato hoti\
kāḷapakkho ca uposatho hoti, tibbo ca vanasaṇḍo hoti, mahā ca kāḷamegho
abbhuṭṭhito\
hoti. Evarūpe caturaṅgasamannāgate andhakāre samantā yojanaṃ passati.\
\
Kathaṃ bhagavā dibbena cakkhunāpi cakkhumā: bhagavā dibbena cakkhunā
visuddhena\
atikkantamānusakena satte passati cavamāne uppajjamāne hīne paṇīte
suvaṇṇe dubbaṇṇe\
sugate duggate yathākammupage sante pajānāti, ime vata bhonto sattā
kāyaduccaritena\
samannāgatā vacīduccaritena samannāgatā mano duccaritena samannāgatā
ariyānaṃ\
upavādakā micchādiṭṭhikā micchādiṭṭhikammasamādānā te kāyassa bhedā
parammaraṇā\
apāyaṃ duggatiṃ vinipātaṃ nirayaṃ uppannā. Ime vā pana bhonto sattā
kāyasucaritena\
samannāgatā vacīsucaritena samannāgatā manosucaritena samannāgatā
ariyānaṃ\
anupavādakā sammādiṭṭhikā sammādiṭṭhikammasamādānā te kāyassa bhedā
parammaraṇā\
sugatiṃ saggaṃ lokaṃ upapannāti. Iti dibbena cakkhunā visuddhena
atikkantamānusakena\
satte passati cavamāne uppajjamāne hīne paṇīte suvaṇṇe dubbaṇṇe sugate
duggate\
yathākammupage satte pajānāti, ākaṅkhamāno ca bhagavā ekampi lokadhātuṃ
passeyya,\
dvepi lokadhātuyo, passeyya tissopi lokadhātuyo passeyya, catassopi
lokadhātuyo passeyya,\
pañcapi lokadhātuyo passeyya, dasapi lokadhātuyo passeyya, vīsampi
lokadhātuyo\
passeyya, tiṃsampi lokadhātuyo passeyya, cattālīsampi lokadhātuyo
passeyya, paññāsampi\
lokadhātuyo passeyya, satampi lokadhātuyo passeyya, sahassimpi culanikaṃ
lokadhātuṃ\
passeyya, dvisahassimpi majjhimikaṃ lokadhātuṃ passeyya, tisahassampi
mahāsahassiṃ\
lokadhātuṃ passeyya, yāvatā pana ākaṅkheyya tāvatakaṃ passeyya, evaṃ
parisuddhaṃ\
bhagavato dibbacakkhu. Evaṃ bhagavā dibbena cakkhunāpi cakkhumā.\
\
Kathaṃ bhagavā paññācakkhunāpi cakkhumā: bhagavā mahāpañño puthupañño
hāsapañño\
javanapañño. Tikkhapañño nibbedhikapañño paññāppabhedakusalo
pabhinnañāṇo\
adhigatapaṭisambhido. Catuvesārajjappatto dasabaladhārī purisāsabho
purisasīho\
purisanāgo purisājañño purisadhorayho anantañāṇo anantatejo anantayaso
aḍḍho\
mahaddhano dhanavā netā vinetā anunetā paññāpetā nijjhāpetā pekkhetā
pasādetā. So hi\
bhagavā anuppannassa maggassa uppādetā, asañjātassa, maggassa sañjanetā,
anakkhātassa\
maggassa akkhātā, maggaññū maggavidū maggakovido maggānugā ca pana
etarahi sāvakā\
viharanti pacchā samannāgatā.\
\
So hi bhagavā jānaṃ jānāti, passaṃ passati, cakkhubhūto ñāṇabhūto
dhammabhūto\
brahmabhūto vattā pavattā atthassa ninnetā, amatassa dātā dhammassāmi3
tathāgato, natthi\
tassa bhagavato aññātaṃ adiṭṭhaṃ aviditaṃ asacchikataṃ aphassitaṃ
paññāya, atītaṃ\
anāgataṃ paccuppannaṃ upādāya sabbe dhammā sabbākārena buddhassa
bhagavato\
ñāṇamukhe āpāthaṃ āgacchanti. Yaṃ kiñci neyyaṃ nāma atthi dhammaṃ
jānitabbaṃ attattho\
vā parattho vā ubhayattho vā diṭṭhadhammiko vā attho samparāyiko vā
attho, uttāno vā\
attho, gambhīro vā attho, gūḷho vā attho, paṭicchanno vā attho, neyyo vā
attho, nīto vā\
attho, anavajjo vā attho, nikkileso vā attho, vodāno vā attho,
paramattho vā attho. Sabbaṃ\
taṃ antobuddha ñāṇe parivattati, sabbaṃ kāyakammaṃ buddhassa bhagavato\
ñāṇānuparivatti sabbaṃ vacīkammaṃ ñāṇānuparivatti, sabbaṃ manokammaṃ\
ñāṇānuparivatti, atīte buddhassa bhagavato appaṭihataṃ ñāṇaṃ, anāgate
appaṭihataṃ\
ñāṇaṃ, paccuppanne appaṭihataṃ ñāṇaṃ, yāvatakaṃ neyyaṃ tāvatakaṃ ñāṇaṃ,
yāvatakaṃ\
ñāṇaṃ tāvatakaṃ neyyaṃ, neyyapariyantikaṃ ñāṇaṃ, ñāṇapariyantikaṃ
neyyaṃ, neyyaṃ\
atikkamitvā ñāṇaṃ nappavattati. Ñāṇaṃ atikkamitvā neyyapatho natthi,\
aññamaññapariyantaṭṭhāyino te dhammā, yatā dvinnaṃ samuggapaṭalānaṃ
sammā\
phassitānaṃ. Heṭṭhimaṃ samuggapaṭalaṃ uparimaṃ nātivattati, uparimaṃ
samuggapaṭalaṃ\
heṭṭhimaṃ nātivattati, aññamaññapariyantaṭṭhāyino te. Evameva buddhassa
bhagavato\
neyyañca ñāṇañca aññamaññapariyantaṭṭhāyino. Yāvatakaṃ neyyaṃ tāvatakaṃ
ñāṇaṃ,\
yāvatakaṃ ñāṇaṃ tāvatakaṃ neyyaṃ, neyyapariyantikaṃ ñāṇaṃ,
ñāṇapariyantikaṃ neyyaṃ,\
neyyaṃ atikkamitvā ñāṇaṃ nappavattati, ñāṇaṃ atikkamitvā neyyapatho
natthi,\
aññamaññapariyantaṭṭhāyino te dhammā.\
\
Sabbadhammesu buddhassa bhagavato ñāṇaṃ pavattati, sabbe dhammā
buddhassa\
bhagavato āvajjanapaṭibaddhā ākaṅkhāpaṭibaddhā manasikārapaṭibaddhā\
cittuppādapaṭibaddhā sabbasattesu buddhassa bhagavato ñāṇaṃ pavattati,
sabbesaṃ ca\
sattānaṃ bhagavā āsayaṃ jānāti, anusayaṃ jānāti, caritaṃ jānāti,
adhimuttaṃ jānāti,\
apparajakkhe mahārajakkhe tikkhindriye mudindriye svākāre dvākāre
suviññāpaye\
duviññāpaye bhabbābhabbe satte jānāti. Sadevako loko samārako
sabrahmako\
sassamaṇabrāhmaṇī pajā sadevamanussā antobuddhañāṇe parivattati. Yathā
ye keci\
macchakacchapā antamaso timitimiṅgalaṃ upādāya anto mahāsamudde
parivattanti.\
Evameva sadevako loko samārako sabrahmako sassamaṇabrāhmaṇī pajā
sadevamanussā\
anto buddhañāṇe parivattati. Yathā ye keci pakkhī antamaso garuḷaṃ
venateyyaṃ upādāya\
ākāsassa padese parivattanti. Evameva yepi te sāriputtasamā paññāya
samannāgatā, tepi\
buddhañāṇassa padese parivattanti. Buddhañāṇaṃ devamanussānaṃ paññaṃ
pharitvā\
abhibhavitvā tiṭṭhati. Yepi te khattiyā paṇḍitā brāhmaṇapaṇḍitā
gahapatipaṇḍitā\
samaṇapaṇḍitā (nipuṇakā) parappavādā vālavedhīrūpā vobhindantā maññe
caranti\
paññāgatena diṭṭhigatāni. Te pañhe abhisaṅkharitvā abhisaṅkharitvā
tathāgataṃ\
upasaṅkamitvā pucchanti gūḷhāni ca paṭicchannāni ca kathitā
vissajjitāva. Te pañhā\
bhagavatā honti niddiṭṭhakāraṇā. Upakkhittakā ca te bhagavato
sampajjanti. Atha kho\
bhagavāva natthi, atirocati yadidaṃ paññāyāti. Evaṃ bhagavā
paññācakkhunāpi cakkhumā.\
\
Kathaṃ bhagavā buddhacakkhunāpi cakkhumā: bhagavā buddhacakkhunā lokaṃ
olokento\
addasa satte apparajakkhe mahārajakkhe tikkhindriye mudindriye svākāre
dvākāre\
suviññāpaye duviññāpaye appekacce paralokavajjabhayadassāvino viharante,
appekacce na\
paralokavajjabhayadassāvino viharante. Seyyathāpi nāma uppaliniyaṃ vā
paduminiyaṃ vā\
puṇḍarīkiniyaṃ vā appekaccāni uppalāni vā padumāni vā puṇḍarīkāni vā
udake jātāni\
udake saṃvaddhāni udakānuggatāni antonimuggaposīni, appekaccāni uppalāni
vā\
padumāni vā puṇḍarīkāni vā udake jātāni udake saṃvaddhāni samodakaṃ
ṭhitāni,\
appekaccāni uppalāni vā padumāni vā puṇḍarikāni vā udake jātāni udake
saṃvaddhāni\
udakā accugamma tiṭṭhanti anupalittāni udakena. Evameva bhagavā
buddhacakkhunā\
lokaṃ olokento addasa satte apparajakkhe mahārajakkhe tikkhindriye
mudindriye svākāre\
dvākāre suviññāpaye duviññāpaye appekacce paralokavajjabhayadassāvino
viharante,\
appekacce na paralokavajjabhayadassāvino viharante.\
\
\'\'Jānāti bhagavā\'\' ayaṃ puggalo rāgacarito ayaṃ dosacarito ayaṃ
mohacarito, ayaṃ\
vitakkacarito ayaṃ saddhācarito ayaṃ ñāṇacaritoti. Rāgacaritassa bhagavā
puggalassa\
asubhakathaṃ katheti. Dosacaritassa bhagavā puggalassa mettābhāvanaṃ
ācikkhati,\
mohacaritaṃ bhagavā puggalaṃ uddese paripucchāya kālena dhammasavane
kālena\
dhammasākacchāya garusaṃvāse niveseti, vitakkacaritassa bhagavā
puggalassa ānāpānasatiṃ\
ācikkhati, saddhācaritassa bhagavā puggalassa pasādanīyaṃ nimittaṃ
ācikkhati\
buddhasubodhiṃ dhammasudhammataṃ saṅghasuppaṭipattiṃ sīlāni ca attano.\
Ñāṇacaritassa bhagavā puggalassa vipassanānimittaṃ ācikkhati aniccākāraṃ
dukkhākāraṃ\
anattākāraṃ.\
\
1. \'\'Selo yathā pabbatamuddhaniṭṭhito\
Yathāpi passe janataṃ samantato,\
Tathūpamaṃ dhammamayaṃ sumedha,\
Pāsādamāruyha samantacakkhu\
Sokāvatiṇṇaṃ janatamapetasoko\
Avekkhassu jātijarābhibhūta\'\'nti\[a\]\
\
Evaṃ bhagavā buddhacakkhunāpi cakkhumā:\
\
Kathaṃ bhagavā samantacakkhunāpi cakkhumā: \'samantacakkhu\' vuccati
sabbaññutañāṇaṃ,\
bhagavā sabbaññutañāṇena upeto samupeto upāgato samupāgato uppanno
sampanno\
samannāgato.\
\
2. \'\'Na tassa addiṭṭhamidhatthi kiñci\
Atho aviññātamajānitabbaṃ\
Sabbaṃ abhiññāsi yadatthi neyyaṃ\
Tathāgato tena samantacakkhū\'\'ti\[b\]\
\
Evaṃ bhagavā samantacakkhunāpi cakkhumāti \'to tositā cakkhumatā. \'\
\
Buddhenādiccabandhunāti buddhoti \'\'yo so bhagavā sayambhū anācariyako
pubbe\
ananussutesu dhammesu sāmaṃ saccāni abhisambujjhi, tattha ca sabbaññutaṃ
patto balesu\
ca vasībhāvaṃ. Buddhoti kenaṭṭhena buddho: bujjhitā saccānīti buddho,
bodhetā pajāyāti\
buddho, sabbaññutāya buddho, sabbadassāvitāya buddho, anaññaneyyatāya
buddho,\
visavitāya buddho, khīṇāsavasaṅkhātena buddho, nirupakkilesasaṅkhātena
buddho,\
ekantavītarāgoti buddho ekantavītadosoti buddho, ekantavītamohoti
buddho,\
ekantanikkilesoti buddho ekāyanamaggaṃ gatoti, buddho eko anuttaraṃ
sammāsambodhiṃ\
abhisambuddhoti buddho. Abuddhivihatattā buddhipaṭilābhāti buddho.
Buddhoti netaṃ\
nāmaṃ mātarā kataṃ, na pitarā kataṃ na bhātarā kataṃ, na bhaginiyā
kataṃ, na mittāmaccehi\
kataṃ, na ñātisālohitehi kataṃ, na samaṇabrāhmaṇehi kataṃ, na devatāhi
kataṃ,\
vimokkhantikametaṃ buddhānaṃ bhagavantānaṃ bodhiyā mūle saha
sabbaññutañāṇassa\
paṭilābhā sacchikā paññatti yadidaṃ buddhoti. Ādiccabandhunāti:
\'ādicco\' vuccati suriyo so\
gotamo gottena bhagavāpi gotamo gottena, bhagavā suriyassa gottañātako3
gottabandhu,\
tasmā buddho ādiccabandhūti buddhenādiccabandhunā.\
\
1. Pañhaṃ - machasaṃ\
2. Dassanena - va vi ka\
3. Gottaṃ ñānato - pana\
\
\[BJT Page 422\] \[\\x 422/\]\
\
Brahmacariyamacariṃsūti \'brahmacariyaṃ\' vuccati asaddhammasamāpattiyā
ārati virati\
paṭivirati veramaṇi viramaṇā1 akiriyā akaraṇaṃ anajjhāpatti
velāanatikkamo setughāto.\
Apica nippariyāyavasena brahmacariyā vuccati ariyo aṭṭhaṅgiko maggo,
seyyathīdaṃ\
sammādiṭṭhi sammāsaṃkappo sammāvācā sammākammanto sammāājīvo
sammāvāyāmo\
sammāsati sammāsamādhi. Brahmacariyamacariṃsūti brahmacariyaṃ ācariṃsu2
samādāya\
vattiṃsūti \'brahmacariyamacariṃsu. \'\
\
Varapaññassa santiketi: varapaññassa aggapaññassa seṭṭhapaññassa
viseṭṭhapaññassa\
pāmokkhapaññassa uttamapaññassa pavarapaññassa. Santiketi: santike
sāmantā āsanne\
avidūre upakaṭṭheti varapaññassa santike.\
\
Tenetaṃ vuccati:\
\
\'\'Te tositā cakkhumatā buddhenādiccabandhunā\
Brahmacariyamacariṃsu varapaññassa santike\'\'ti.\
\
6.\
\
Ekamekassassa pañhassa yathā buddhena desitaṃ\
Tathā yo paṭipajjeyya gacche pāraṃ apārato3.\
\
Ekamekassa pañhassāti: ekamekassa ajitapañhassa, ekamekassa
tissametteyyapañhassa.\
Ekamekassa puṇṇakapañhassa, ekamekassa mettagupañhassa, ekamekassa\
dhotakapañhassa, ekamekassa upasīvapañhassa, ekamekassa nandakapañhassa,
ekamekassa\
hemakapañhassa, ekamekassa todeyyapañhassa, ekamekassa kappapañhassa,
ekamekassa\
jatukaṇṇipañhassa, ekamekassa bhadrāvudhapañhassa, ekamekassa
udayapañhassa,\
ekamekassa posālapañhassa, ekamekassa mogharājapañhassa ekamekassa
piṅgiyapañhassāti\
\'ekamekassa pañhassa\'.\
\
Yathā buddhena desitanti: buddho\'ti \'\'yo so bhagavā sayambhū
anācariyako pubbe\
ananussutesu dhammesu sāmaṃ saccāni abhisambujjhi, tattha ca sabbaññutaṃ
patto balesu\
ca vasībhāvaṃ. Buddhoti kenaṭṭhena buddho: bujjhitā saccānīti buddho,
bodhetā pajāyāti\
buddho, sabbaññutāya buddho, sabbadassāvitāya buddho, anaññaneyyatāya
buddho,\
visavitāya buddho, khīṇāsavasaṅkhātena buddho, nirupakkilesasaṅkhātena
buddho,\
ekantavītarāgoti buddho ekantavītadosoti buddho, ekantavītamohoti
buddho,\
ekantanikkilesoti buddho ekāyanamaggaṃ gatoti, buddho eko anuttaraṃ
sammāsambodhiṃ\
abhisambuddhoti buddho. Abuddhivihatattā buddhipaṭilābhāti buddho.
Buddhoti netaṃ\
nāmaṃ mātarā kataṃ, na pitarā kataṃ na bhātarā kataṃ, na bhaginiyā
kataṃ, na mittāmaccehi\
kataṃ, na ñātisālohitehi kataṃ, na samaṇabrāhmaṇehi kataṃ, na devatāhi
kataṃ,\
vimokkhantikametaṃ buddhānaṃ bhagavantānaṃ bodhiyā mūle saha
sabbaññutañāṇassa\
paṭilābhā sacchikā paññatti yadidaṃ buddho\'ti. Yathā buddhena
desitanti: yathā buddhena\
ācikkhitaṃ desitaṃ paññapitaṃ paṭṭhapitaṃ vivaritaṃ vibhajitaṃ4
uttānīkataṃ pakāsitanti\
yathā buddhena desitaṃ.\
\
Tathā yo paṭipajjeyyāti: sammāpaṭipadaṃ anulomapaṭipadaṃ
apaccanīkapaṭipadaṃ\
anvatthapaṭipadaṃ dhammānudhammapaṭipadaṃ paṭipajjeyyāti tathā yo
paṭipajjeyya.\
\
1. Viramaṇaṃ machasaṃ\
2. Avariṃsu - machasaṃ\
3. Apārago - pana\
4. Vibhattaṃ - syā\
\
\[BJT Page 424\] \[\\x 424/\]\
\
Gacche pāraṃ apāratoti: pāraṃ vuccati amataṃ nibbānaṃ yo so
sabbasaṅkhārasamatho\
sabbūpadhipaṭinissaggo taṇhakkhayo virāgo nirodho nibbānaṃ. \'Apāraṃ\'
vuccati kilesā ca\
khandhā ca abhisaṅkhārā ca. Gacche pāraṃ apāratoti: apārato pāraṃ
gaccheyya pāraṃ\
adhigaccheyya pāraṃ phasseyya pāraṃ sacchikareyyāti \'gacche pāraṃ
apārato. \'\
\
Tenetaṃ vuccati:\
\
\'\'Ekamekassa pañhassa yathā buddhena desitaṃ\
Yathā yo paṭipajjeyya gacche pāraṃ apārato\'\'ti.\
\
7.\
\
Apārā paraṃ gaccheyya bhāvento maggamuttamaṃ\
Maggo so pāraṃ gamanāya tasmā pārāyanaṃ iti\
\
Apārā pāraṃ gaccheyyāti: \'apāraṃ\' vuccati kilesā ca khandhā ca
abhisaṅkhārā ca \'pāraṃ\'\
vuccati. Amataṃ nibbānaṃ yo so sabbasaṅkhārasamatho
sabbūpadhipaṭinissaggo\
taṇhakkhayo virāgo nirodho nibbānaṃ. Apārā pāraṃ gaccheyyāti: apārā
pāraṃ gaccheyya,\
pāraṃ adhigaccheyya, pāraṃ phasseyya, pāraṃ sacchikareyyāti \'apārā
pāraṃ gaccheyya. \'\
\
Bhāvento maggamuttamanti: \'maggamuttamaṃ\' vuccati ariyo aṭṭhaṅgiko
maggo,\
seyyathīdaṃ: sammādiṭṭhi sammāsaṃkappo sammāvācā sammākammanto
sammāājīvo\
sammāvāyāmo sammāsati sammāsamādhi. Maggamuttamanti: maggaṃ aggaṃ
seṭṭhaṃ\
viseṭṭhaṃ pāmokkhaṃ uttamaṃ pavaraṃ. Bhāventoti: bhāvento āsevanto
bahulīkarontoti\
\'bhāvento maggamuttamaṃ\'.\
\
Maggo so pāraṃ gamanāyāti.\
\
1. Maggo pattho patho pajjo1 añjasaṃ vaṭumāyanaṃ\
Nāvā uttarasetu ca kullo ca bhisi saṅkamo. 2\
Pāraṃ gamanāyāti: pāraṃ gamanāya pāraṃ sampāpanāya pāraṃ samanupāpanāya\
jarāmaraṇassa taraṇāyāti \'maggo so pāraṃ gamanāya. \'\
\
Tasmā pārāyanaṃ itīti: \'tasmā\'ti tasmā taṃkāraṇā taṃhetu tappaccayā
taṃnidānā. \'Pāraṃ\'\
vuccati amataṃ nibbānaṃ yo so sabbasaṅkhārasamatho
sabbūpadhipaṭinissaggo taṇhakkhayo\
virāgo nirodho nibbānaṃ. \'Ayanaṃ\' vuccati maggo, itī ti padasandhi
padasaṃsaggo\
padapāripūrī akkharasamavāyo byañjanasiliṭṭhatā padānupubbatāpetaṃ
itī\'ti. \'Tasmā\
pārāyanaṃ \'iti\'.\
\
Tenetaṃ vuccati:\
\
\'\'Apārā pāraṃ gaccheyya bhāvento maggamuttamaṃ\
Maggo so pāraṃ gamanāya tasmā parāyanaṃ itīti.\
\
1. Patho addho -va, vi\
2. Uttarasetu pakullo saṅkamo - syā\
\
\[BJT Page 426\] \[\\x 426/\]\
\
8.\
\
Pārāyanamanugāyissaṃ (iccāyasmā piṅgiyo)\
(Yathā addakkhi tathā akkhāsi) vimalo bhūri medhaso\
Nikkāmo nibbano nāgo kissa hetu musā bhaṇe.\
\
Pārāyanamanugāyissanti: gītamanugāyissaṃ kathitamanukathayissaṃ, 1\
bhaṇitamanubhaṇissaṃ, lapitamanulapissaṃ, bhāsitamanubhāsissanti\
\'pārāyanamanugāyissaṃ\'.\
\
Iccāyasmā piṅgiyoti \'iccā\' ti padasandhi padasaṃsaggo padapāripūri
akkharasamavāyo\
byañjanasiliṭṭhatā padānupubbatāpetaṃ \'iccāti\'. Āyasmā\'ti:
piyavacanaṃ garuvacanaṃ\
sagāravasappatissādhivacanametaṃ \'āyasmā\'ti. Piṅgiyoti: tassa therassa
nāmaṃ saṅkhā\
samaññā paññatti vohāro nāmaṃ nāmakammaṃ nāmadheyyaṃ niruttibyañjanaṃ
abhilāpoti\
\'iccāyasmā piṅgiyo\'.\
\
Yathā addakkhi tathā akkhāsīti: yathā addakkhi tathā akkhāsi, ācikkhi
desesi paññapesi\
paṭṭhapesi vivari vibhaji uttānīakāsi pakāsesi. \'Sabbe saṅkhārā
aniccā\'ti yathā addakkhi\
tathā akkhāsi ācikkhi desesi paññapesi paṭṭhapesi vivari vibhaji
uttānīakāsi pakāsesi. \'Sabbe\
saṅkhārā dukkhā\'ti yathā addakkhi tathā akkhāsi ācikkhi desesi
paññapesi paṭṭhapesi vivari\
vibhaji uttānīakāsi pakāsesi. \'Sabbe dhammā anattā\'ti yathā addakkhi
tathā akkhāsi ācikkhi\
desesi paññapesi paṭṭhapesi vivari vibhaji uttānīakāsi pakāsesi. Yaṃ
kiñci\
samudayadhammaṃ sabbaṃ taṃ nirodhadhamma\'nti yathā addakkhi tathā
akkhāsi, ācikkhi\
desesi paññapesi paṭṭhapesi vivari vibhaji uttānīakāsi pakāsesīti
\'yathā addakkhi tathā\
akkhāsi\'.\
\
Vimalo bhūri medhasoti: \'vimalo\'ti rāgo malaṃ, doso malaṃ, moho malaṃ,
kodho malaṃ,\
upanāho malaṃ, makkho malaṃ, paḷāso malaṃ, issā malaṃ, macchariyaṃ
malaṃ, māyā\
malaṃ, sāṭheyyaṃ malaṃ, thambho malaṃ, sārambho malaṃ, māno malaṃ,
atimāno malaṃ,\
mado malaṃ, pamādo malaṃ, sabbe kilesā malā, sabbe duccaritā malā, sabbe
darathā malā,\
sabbe pariḷāhā malā, sabbe santāpā malā, sabbākusalābhisaṃkhārā malā, te
malā buddhassa\
bhagavato pahīnā ucchinnamūlā tālāvatthukatā anabhāvakatā2 āyatiṃ
anuppādadhammā.\
Tasmā buddho acalo3. Vimalo, nimmalo, malāpagato, malavippahīno
malavippamutto4.\
Sabbamalavītivatto. \'Bhūri\' vuccati paṭhavi5. Bhagavā tāya6
paṭhavisamāya paññāya\
vipulāya vitthatāya samannāgato. \'Medhā\' vuccati paññā, \'\'yā paññā
pajānanā vicayo\
pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ
kosallaṃ\
nepuññaṃ vebhavyā cintā upaparikkhā bhūri medhā pariṇāyikā vipassanā
sampajaññaṃ\
patodo paññā paññindriyaṃ paññābalaṃ paññāsatthaṃ paññāpāsādo
paññāāloko\
paññāobhāso paññāpajjoto paññāpāsādo paññāāloko paññāobhāso
paññāpajjoto\
paññāratanaṃ amoho dhammavicayo sammādiṭṭhi. \'\' Bhagavā imāya medhāya
paññāya\
upeto samupeto upāgato samupāgato uppanno sampanno7 samannāgato tasmā
buddho\
sumedhasoti \'vimalo bhūri medhaso. \'\
\
1. Kathitamanugāyissaṃ - syā\
2. Anabhāvaṃ katā - machasaṃ\
3. Amalo buddho - machasaṃ\
4. Malavimutto - machasaṃ\
5. Pathavi - machasaṃ\
6. Bhagavā imāya - syā\
7. Samuppanno - machasaṃ, syā\
\
\[BJT Page 428\] \[\\x 428/\]\
\
Nikkāmo nibbano nāgoti: \'kāmā\'ti: uddānato dve kāmā:\
Vatthukāmā ca kilesakāmā ca.\
Katame vatthukāmā? Manāpikā rūpā manāpikā saddā manāpikā gandhā manāpikā
rasā\
manāpikā phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā\
hatthigavāssavaḷavā, khettaṃ vatthu hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgāraṃ ca, yaṃ kiñci rajanīyaṃ vatthu
vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, parinimmitā kāmā,
animmitā kāmā,\
pariggahitā kāmā, apariggahitā kāmā, mamāyitā kāmā, amamāyitā kāmā,
sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo: yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
\'\'Addasaṃ kāmaṃ te mūlaṃ saṅkappā kāma jāyasi,\
Na taṃ saṅkappayissāmi evaṃ kāme na hehisī\'\'ti\
\
Ime vuccanti kilesakāmā.\
\
Buddhassa bhagavato vatthukāmā pariññātā kilesakāmā pahīnā,
vatthukāmānaṃ\
pariññātattā kilesakāmānaṃ pahīnattā bhagavā na kāme kāmeti na kāme
icchati na kāme\
pattheti na kāme piheti na kāme abhijappeti. Ye kāme kāmenti, kāme
icchanti, kāme\
patthenti, kāme pihenti, kāme abhijappenti, te kāmakāmino rāgarāgino
saññasaññino.\
Bhagavā na kāme kāmeti na kāme icchati, na kāme pattheti, na kāme
piheti, na kāme\
abhijappeti, tasmā buddho akāmo nikkāmo cattakāmo vantakāmo muttakāmo
pahīnakāmo\
paṭinissaṭṭhakāmo, vītarāgo vigatarāgo cattarāgo vantarāgo muttarāgo
pahīnarāgo\
paṭinissaṭṭharāgo, nicchāto nibbuto sītībhūto sukhapaṭisaṃvedī
brahmabhūtena attanā\
viharatīti \'nikkāmo\'. Nibbanoti: rāgo vanaṃ, doso vanaṃ, moho vanaṃ,
kodho vanaṃ,\
upanāho vanaṃ, makkho vanaṃ, paḷāso vanaṃ, issā vanaṃ, macchariyaṃ
vanaṃ, māyā vanaṃ,\
sāṭheyyaṃ vanaṃ, thambho vanaṃ, sārambho vanaṃ, māno vanaṃ, atimāno
vanaṃ, mado\
vanaṃ, pamādo vanaṃ, sabbe kilesā vanā, sabbe duccaritā vanā, sabbe
darathā vanā, sabbe\
pariḷāhā vanā, sabbe santāpā vanā, sabbākusalābhisaṃkhārā vanā, te vanā
buddhassa\
bhagavato pahīnā ucchinnamūlā tālāvatthukatā anabhāvakatā āyatiṃ
anuppādadhammā.\
Tasmā buddho avano vivano nibbano vanāpagato vanavippahīno
vanavippamutto1\
sabbavanavītivattoti \'nibbano\'. Nāgoti: nāgo bhagavā, āguṃ na karotīti
nāgo, na gacchatīti\
nāgo, na āgacchatīti nāgo: bhagavā na chandāgatiṃ gacchati, na dosāgatiṃ
gacchati, na\
mohāgatiṃ gacchati, na bhayāgatiṃ gacchati, na rāgavasena gacchati, na
dosavasena gacchati,\
na mohavasena gacchati, na mānavasena gacchati, na diṭṭhivasena
gacchati, na\
uddhaccavasena gacchati, na vicikicchāvasena gacchati, na anusayavasena
gacchati, na\
vaggehi dhammehi sāyati, nīyyati vuyhati saṃharīyati. Eva bhagavā \'na
āgacchatī\'ti nāgoti\'\
nikkāmo nibbano nāgo.\
\
Kissa hetu musā bhaṇeti: \'kissa hetū\'ti kissa hetu, kiṃhetu, kiṃkāraṇā
kiṃnidānā,\
kiṃpaccayāti \'kissa hetu. Musā bhaṇeti musā bhaṇeyya, katheyya dīpeyya
vohareyya. Musā\
bhaṇeti: mosavajjaṃ bhaṇeyya musāvādaṃ bhaṇeyya, anariyavādaṃ bhaṇeyya,
idhekacco\
sabhaggato2 vā parisagato3 vā ñātimajjhagato vā pugamajjhagato vā
rājakulamajjhagato vā\
abhinīto sakkhipuṭṭho ehamehā purisa, yaṃ jānāsi taṃ vadehī\'ti so
ajānaṃ vā āha \'jānāmī\'ti,\
jānaṃ vā āha \'na jānāmīti, apassaṃ vā āha \'passāmī\'ti, passaṃ vā āha
\'na passāmī\'ti. Iti\
attahetu vā parahetu vā āmisakiñcikkhahetu vā sampajānamusā bhāsati,
\[a\] idaṃ vuccati\
mosavajjaṃ,\
\
1. Vanavimutto - machasaṃ\
2. Sabhāgato - machasaṃ\
3. Parisāgato - machasaṃ\
\[A.\] Majjhimanikāya - sāleyyasutta,\
Tikaṅguttara - puggalavagga\
\
\[BJT Page 430\] \[\\x 430/\]\
\
Apica tīhākārehi musāvādo hoti: pubbevassa hoti musā bhaṇissanti
bhaṇantassa hoti \'musā\
bhaṇāmīti bhaṇitassa hoti \'musā mayā bhaṇita\'nti: imehi tīhākārehi
musāvādo hoti. Apica\
catuhākārehi musāvādo hoti: pubbevassa hoti \'musābhaṇissa\'nti
bhaṇantassa hoti \'musā\
bhaṇāmī\'ti bhaṇitassa hoti \'musā mayā bhaṇita\'nti vinidhāya diṭṭhiṃ.
Imehi catuhākārehi\
musāvādo hoti.\
\
Apica pañcahākārehi musāvādo hoti, chahākārehi musāvādo hoti,
sattahākārehi musāvādo\
hoti, aṭṭhahākārehi musāvādo hoti: pubbevassa hoti \'musā bhaṇissanti
bhaṇantassa hoti:\
\'musā bhaṇāmī\'ti bhaṇitassa hoti \'musā (mayā) bhaṇita\'nti, vinidhāya
diṭṭhiṃ vinidhāya\
khantiṃ vinidhāya ruciṃ vinidhāya saññaṃ vinidhāya bhāvaṃ. Imehi
aṭṭhahākārehi\
musāvādo hoti kissa hetu musā bhaṇeti kissa hetu musā bhaṇeyya katheyya
dīpeyya\
vohareyyāti \'kissa hetu musā bhaṇe\':\
\
Tenāha thero piṅgiyo:\
\
Pārāyanamanugāyissaṃ (iccāyasmā piṅgiyo)\
(Yathā addakkhi tathā akkhāsi) vimalo bhūri medhaso\
Nikkāmo nibbano nāgo kissa hetu musā bhaṇe\'\'ti.\
\
9.\
\
Pahīnamalamohassa mānamakkhappahāyino\
Bhandāhaṃ kittayissāmi giraṃ vaṇṇupasaṃhitaṃ.\
\
Pahīnamalamohassāti \'mala\'nti: rāgo malaṃ, doso malaṃ, moho malaṃ,
mano malaṃ, diṭṭhi\
malaṃ, kileso malaṃ, sabbaduccaritaṃ malaṃ, sabbabhavagāmīkammaṃ malaṃ,
mohoti, \'\'yaṃ\
dukkhe aññāṇaṃ dukkhasamudaye aññāṇaṃ\
Dukkhanirodhe aññāṇaṃ dukkhanirodhagāminiyā paṭipadāya aññāṇaṃ pubbante
aññāṇaṃ\
aparante aññāṇaṃ pubbantāparante aññāṇaṃ
idappaccayatāpaṭiccasamuppannesu\
dhammesu aññāṇaṃ yaṃ evarūpaṃ aññāṇaṃ adassanaṃ anabhisamayo ananubodho\
asambodho appaṭivedho asaṅgāhanā apariyogāhanā asamapekkhanā
apaccavekkhanā\
apaccakkhakammaṃ dummejjhaṃ bālyaṃ asampajaññaṃ moho pamoho sampamoho
avijjā\
avijjogho avijjāyogo avijjānusayo avijjāpariyuṭṭhānaṃ avijjālaṅgī moho
akusalamūlaṃ, ayaṃ\
vuccati moho. Malañca moho ca buddhassa bhagavato pahīnā ucchinnamūlā
tālāvatthukatā\
anabhāvakatā āyatiṃ anuppādadhammā, tasmā buddho pahīnamalamohoti\
\'pahīnamalamohassa\'.\
\
Mānamakkhappahāyinoti \'māno\'ti ekavidhena māno: yā cittassa unnati.\
\
Duvidhena māno: attukkaṃsanamāno paravambhanamāno.\
\
Tividhena māno: \'seyyohamasmī\'ti māno, sadisohamasmī\'ti māno,
\'hīnohamasmī\'ti māno.\
\
\[BJT Page 432\] \[\\x 432/\]\
\
Catubbidhena māno: lābhena mānaṃ janeti, yasena mānaṃ janeti pasaṃsāya
mānaṃ janeti,\
sukhena mānaṃ janeti.\
\
Pañcavidhena māno: lābhīmhi1 manāpikānaṃ rūpānanti mānaṃ janeti,
lābhīmhi\
manāpikānaṃ saddānaṃ - gandhānaṃ - rasānaṃ - phoṭṭhabbānanti. Mānaṃ
janeti.\
\
Chabbidhena māno: cakkhusampadāya mānaṃ janeti, sotasampadāya mānaṃ
janeti,\
ghānasampadāya mānaṃ janeti, jivhāsampadāya mānaṃ janeti, kāyasampadāya
mānaṃ janeti.\
Manosampadāya mānaṃ janeti.\
\
Sattavidhena māno: māno atimāno mānātimāno omāno adhimāno asmīmāno
micchāmāno.\
Aṭṭhavidhena māno lābhena mānaṃ janeti, alābhena omānaṃ janeti, yasena
mānaṃ janeti,\
ayasena omānaṃ janeti, pasaṃsāya mānaṃ janeti, nindāya omānaṃ janeti,
sukhena mānaṃ\
janeti, dukkhena omānaṃ janeti.\
Navavidhena māno: seyyassa seyyo hamasmī\'ti māno, \'seyyassa
sadisohamasmī\'ti māno,\
\'seyyassa hīnohamasmīti māno, \'sadisassa seyyohamasmī\'ti māno,
\'sadisassa\
sadisohamasmīti māno, \'sadisassa hīnohamasmī\'ti māno, \'hīnassa
seyyohamasmī\'ti māno,\
\'hīnassa sadisohamasmī\'ti māno, \'hīnassa hīnohamasmī\'ti māno. 2\
\
Dasavidhena māno: idhekacco mānaṃ janeti jātiyā vā gottena vā
kolaputtiyena vā\
vaṇṇapokkharatāya vā dhanena vā ajjhenena vā kammāyatanena vā
sippāyatanena vā\
vijjāṭṭhānena vā sutena vā paṭibhānena vā aññataraññatarena vā
vatthunā.\
\
\'Yo evarūpo māno maññanā maññitattaṃ unnati unnamo dhajo sampaggāho
ketukamyatā\
cittassa. Ayaṃ vuccati māno.\
\
1. Lābhimbha - va, vi, ka\
2. Avamāno asmimāno - va, vi, ka\
\
\[BJT Page 434\] \[\\x 434/\]\
\
Makkhoti: \'yo makkho makkhāyanā makkhāyitattaṃ niṭṭhuriyaṃ
niṭṭhuriyakammaṃ ayaṃ\
vuccati makkho. Buddhassa bhagavato māno ca makkho ca pahīnā,
ucchinnamūlā\
tālāvatthukatā anabhāvakatā āyatiṃ anuppādadhammā. Tasmā buddho\
mānamakkhappahāyīti \'mānamakkhappahāyino\'.\
\
Handāhaṃ kittayissāmi giraṃ vaṇṇupasaṃhitanti - \'handāha\'nti:
padasandhi padasaṃsaggo\
padapāripūri akkharasamavāyo byañjanasiliṭṭhatā padānupubbatāpetaṃ1
\'handāha\'nti.\
Kittayissāmi giraṃ vaṇṇupasaṃhitanti: vaṇṇena upetaṃ samupetaṃ upagataṃ
samupagataṃ\
uppannaṃ samuppannaṃ samannāgataṃ. Vācaṃ giraṃ byappathaṃ udīraṇaṃ
kittayissāmi\
desissāmi2 paññapessāmi paṭṭhapessāmi vivarissāmi vibhajissāmi
uttānīkarissāmi\
pakāsissāmīti \'handāhaṃ kittayissāmi giraṃ vaṇṇupasaṃhitaṃ. \'\
\
Tenāha thero piṅgiyo:\
\
\'\'Pahīnamalamohassa mānamakkhappahāyino\
Handāhaṃ kittayissāmi giraṃ vaṇṇupasaṃhita\'\'nti.\
\
10\
Tamonudo buddho samantacakkhu\
Lokantagū sabbabhavātivatto,\
Anāsavo sabbadukkhappahīno\
Saccabhayo brahme upāsito3 me.\
\
Tamonudo buddho samantacakkhūti - \'tamonudo\'ti: rāgatamaṃ dosatamaṃ
mohatamaṃ\
mānatamaṃ diṭṭhitamaṃ kilesatamaṃ duccaritatamaṃ andhakaraṇaṃ
acakkhukaraṇaṃ4\
aññāṇakaraṇaṃ paññānirodhikaṃ vighātapakkhikaṃ anibbānasaṃvattanikaṃ
nudi panudi\
pajahi vinodesi byantiakāsi anabhāvaṃ gamesi. Buddhoti \'\'yo so bhagavā
sayambhū\
anācariyako pubbe ananussutesu dhammesu sāmaṃ saccāni abhisambujjhi,
tattha ca\
sabbaññutaṃ patto balesu ca vasībhāvaṃ. Buddhoti kenaṭṭhena buddho:
bujjhitā saccānīti\
buddho, bodhetā pajāyāti buddho, sabbaññutāya buddho, sabbadassāvitāya
buddho,\
anaññaneyyatāya buddho, visavitāya buddho, khīṇāsavasaṅkhātena buddho,\
nirupakkilesasaṅkhātena buddho, ekantavītarāgoti buddho ekantavītadosoti
buddho,\
ekantavītamohoti buddho, ekantanikkilesoti buddho ekāyanamaggaṃ gatoti,
buddho eko\
anuttaraṃ sammāsambodhiṃ abhisambuddhoti buddho. Abuddhivihatattā
buddhipaṭilābhāti\
buddho. Buddhoti netaṃ nāmaṃ mātarā kataṃ, na pitarā kataṃ na bhātarā
kataṃ, na\
bhaginiyā kataṃ, na mittāmaccehi kataṃ, na ñātisālohitehi kataṃ, na
samaṇabrāhmaṇehi\
kataṃ, na devatāhi kataṃ, vimokkhantikametaṃ buddhānaṃ bhagavantānaṃ
bodhiyā mūle\
saha sabbaññutañāṇassa paṭilābhā sacchikā paññatti yadidaṃ buddhoti.
\'Samantacakkhu\'\
vuccati sabbaññutañāṇaṃ, bhagavā tena sabbaññutañāṇena upeto samupeto
upagato\
samupagato upapanno sampanno samannāgato.\
\
\'\'Na tassa adiṭṭhamidhatthi kiñci\
Ato aviññātamajānitabbaṃ,\
Sabbaṃ abhiññāsi yadatthi neyyaṃ\
Tathāgato tena samantacakkhū\'\'ti.\
\
\'Tamonudo buddho samantacakkhu. \'\
\
1. Padānupubbatāmetaṃ -va-vi-ka\
2. Sampannaṃ -va-vi-ka, machasaṃ\
3. Brahmupāsito - syā\
Potthakesu natthi\
4. Accakkhukaraṇaṃ - machasaṃ va-vi-ka\
\
\[BJT Page 436\] \[\\x 436/\]\
\
Lokantagū sabbabhavātivattoti - \'loko\'ti: eko loko: bhavaloko.\
\
Dve lokā: bhavaloko ca sambhavaloko ca, sampattibhavaloko ca
sampattisambhavaloko ca,\
vipattibhavaloko vipattisambhavaloko ca.\
\
Tayo lokā: tisso vedanā.\
Cattāro lokā: cattāro āhārā.\
Pañca lokā: pañcūpādānakkhandhā.\
Cha lokā: cha ajjhattikāni āyatanāni.\
Satta lokā: satta viññāṇaṭṭhitiyo.\
Aṭṭha lokā: aṭṭha lokadhammā.\
Nava lokā: nava sattāvāsā.\
Dasa lokā: dasa āyatanāni.\
Dvādasa lokā: dvādasāyatanāni.\
Aṭṭhārasa lokā: aṭṭhārasa dhātuyo.\
\
Lokantagūti: bhagavā lokassa antagato, antappatto, koṭigato koṭippatto,
nibbānagato,\
nibbānappatto, so vutthavāso ciṇṇacaraṇo gataddho gatadiso gatakoṭiko\
pālitabrahmacariyo uttamadiṭṭhippatto bhāvitamaggo pahīnakileso
paṭividdhākuppo\
sacchikatanirodho. Dukkhaṃ tassa pariññāya, samudayo pahīno, maggo
bhāvito, nirodho\
sacchikato abhiññeyyaṃ abhiññātaṃ, pariññeyyaṃ pariññātaṃ, pahātabbaṃ
pahīnaṃ,\
bhāvetabbaṃ bhāvitaṃ, sacchikātabbaṃ sacchikataṃ. So ukkhittapaligho
saṅkiṇṇaparikho\
abbūḷhesiko niraggalo ariyo pannadhajo pannabhāro visaññutto
pañcaṅgavippahīno\
chaḷaṅgasamannāgato ekārakkho caturapasseno panuṇṇapaccekasacco
samavayasaṭṭhesano\
anāvilasaṅkappo passaddhakāyasaṃkhāro suvimuttacitto suvimuttapañño
kevalī vusitvā\
uttamapuriso paramapuriso paramappattipatto.\
\
So neva ācināti, na apacināti, apacinitvā ṭhito, neva pajahati, na
upādiyati, pajahitvā ṭhito,\
neva visineti, na ussineti, visinetvā ṭhito. Neva dhūpeti, na
sandhupeti, vidhupetvā ṭhito.\
Asekhena sīlakkhandhena samannāgatattā ṭhito.\
\
Asekhena samādhikkhandhena samannāgato ṭhito paññākkhandhena samannāgato
ṭhito\
vimuttikkhandhena samannāgato ṭhito. Vimuttiñāṇadassanakkhandhena
samannāgato ṭhito.\
Saccaṃ sampaṭipādiyitvā ṭhito. Ejaṃ samatikkamitvā ṭhito. Kilesaggiṃ
pariyādiyitvā ṭhito.\
Aparigamanatāya ṭhito, kathaṃ samādāya ṭhito, muttipaṭisevanatāya ṭhito.
Mettāya\
pārisuddhiyā ṭhito, karuṇāya parisuddhiyā ṭhito muditāya parisuddhiyā
ṭhito upekkhāya\
parisuddhiyā ṭhito, accantapārisuddhiyā ṭhito, akammayatāya,
parisuddhiyā ṭhito,\
vimuttattā ṭhito, saṃtusitattā ṭhito, khandhapariyante ṭhito,
dhātupariyante ṭhito,\
āyatanapariyante ṭhito, gatipariyante ṭhito, uppattipariyante ṭhito,
paṭisandhipariyante\
ṭhito, bhavapariyante ṭhito, saṃsārapariyante ṭhito, vaṭṭapariyante
ṭhito, antime bhave\
ṭhito, antime samussaye ṭhito, antimadehadharo arahā.\
\
\'\'Tassāyaṃ pacchimakoṭi - carimoyaṃ samussayo,\
Jātimaraṇa saṃsāro - natthi tassa punabbhavo\'\'ti\
\
Lokantagū. Sabbabhavātivattoti \'bhavā\'ti dve bhavā: kammabhavo ca
paṭisandhiko ca\
punabbhavo. Katamo kammabhavo: puññābhisaṃkhāro apuññābhisaṃkhāro\
āneñjābhisaṃkhāro, ayaṃ kammabhavo. Katamo paṭisandhiko punabbhavo:
paṭisandhikā\
rūpaṃ1 vedanā saññā saṅkhārā viññāṇaṃ, ayaṃ paṭisandhiko punabbhavo.
Bhagavā\
kammabhavaṃ ca paṭisandhikaṃ ca punabbhavaṃ ativatto atikkanto
vītivattoti lokantagū\
sabbabhavāti vatto. \'\
\
Anāsavo sabbadukkhappahīnoti \'anāsavo\'ti: cattāro āsavā: kāmāsavo
bhavāsavo diṭṭhāsavo\
avijjāsavo. Te āsavā buddhassa bhagavato pahīnā ucchinnamūlā
tālāvatthukatā\
anabhāvakatā āyatiṃ anuppādadhammā. Tasmā buddho anāsavo.
Sabbadukkhappahīnoti:\
sabbaṃ tassa paṭisandhikaṃ\
Jātidukkhaṃ jarādukkhaṃ vyādhidukkhaṃ maraṇadukkhaṃ\
sokaparidevadukkhadomanassupāyāsadukkhaṃ nerayikaṃ dukkhaṃ
tiracchānadukkhaṃ\
pettivisayadukkhaṃ mānusikaṃ dukkhaṃ gabbhokkantimūlakaṃ dukkhaṃ\
gabbhaṭṭhitimūlakaṃ dukkhaṃ gabbhavuṭṭhānamūlakaṃ dukkhaṃ
jātassupanibandhanaṃ\
dukkhaṃ jātassa parādheyyataṃ dukkhaṃ attūpakkamaṃ dukkhaṃ parūpakkamaṃ
dukkhaṃ\
dukkhadukkhaṃ saṅkhāradukkhaṃ viparināmadukkhaṃ, cakkhurogo sotarogo
ghānarogo\
jivhārogo kāyarogo sīsarogo kaṇṇarogo mukharogo dantarogo kāso sāso
pināso ḍaho jaro\
kucchi rogo mucchā pakkhandikā sūlā visūcikā kuṭṭhaṃ gaṇḍo kilāso soso
apamāro daddu\
kaṇḍu kacchu rakhasā vitacchikā lohitapittaṃ madhumeho aṃsā piḷakā
bhagandalā\
pittasamuṭṭhānā ābādhā semhasamuṭṭhānā ābādhā vātasamuṭṭhānā ābādhā
sannipātikā\
ābādhā utuparināmajā ābādhā visamaparihārajā ābādhā opakkamikā ābādhā
kammavipākajā\
ābādhā sītaṃ uṇhaṃ jighacchā pipāsā uccāro passāvo\
ḍaṃsamakasavātātapasiriṃsapasamphassānaṃ dukkhaṃ, mātumaraṇaṃ dukkhaṃ\
pitumaraṇaṃ dukkhaṃ bhātumaraṇaṃ dukkhaṃ bhaginīmaraṇaṃ dukkhaṃ
puttamaraṇaṃ\
dukkhaṃ dhītumaraṇaṃ dukkhaṃ ñātivyasanaṃ dukkhaṃ bhogavyasanaṃ dukkhaṃ\
sīlavyasanaṃ dukkhaṃ diṭṭhibyasanaṃ dukkhaṃ pahīnaṃ samucchinnaṃ
vūpasantaṃ\
paṭippassaddhaṃ abhabbuppattikaṃ ñāṇagginā daḍḍhaṃ, tasmā buddho\
sabbadukkhappahīnoti \'anāsavo sabbadukkhappahīno. \'\
\
1. Rūpā - machasaṃ syā.\
\
\[BJT Page 438\] \[\\x 438/\]\
\
Saccavhayo brahme upāsito meti - \'saccavhayo\'ti: saccavhayo sadisanāmo
sadisavhayo\
saccasadisavhayo, vipassī bhagavā sikhī bhagavā vessagū bhagavā
kakusandho bhagavā\
konāgamano bhagavā kassapo bhagavā, te buddho bhagavanto sadisanāmā,
sadisavhayā,\
bhagavāpi sakyamuni tesaṃ buddhānaṃ bhagavantānaṃ sadisanāmo
sadisavhayo. Tasmā\
buddho saccavhayo. Brahme upāsito meti: so mayā bhagavā āsito upāsito
payurupāsito\
paripucchito paripañhitoti \'saccavhayo brahme upāsito me\'.\
\
Tenāha thero piṅgiyo:\
\
\'\'Tamonudo buddho samantacakkhu\
Lokantagū sabbabhavātivatto,\
Anāsavo sabbadukkhappahīno\
Saccavhayo brahme upāsito me\'\'ti.\
\
11.\
\
Dvijo1 yathā kubbanakaṃ pahāya\
Bahupphalaṃ kānanamāvaseyya,\
Evampahaṃ2 appadasse pahāya\
Mahodadhiṃ haṃsoriva ajjhapatto, 3\
\
Dvijo yathā kubbanakaṃ pahāya bahupphalaṃ kānanamāvaseyyāti - \'dvijo\'
vuccati pakkhi.\
Kiṃkāraṇā dvijo vuccati pakkhi: dvikkhattuṃ jāyatīti dvijo mātukucchimhā
ca\
aṇḍakosamhā ca, taṃkāraṇā dvijo vuccati pakkhīti dvijo. Yathā kubbanakaṃ
pahāyāti: yathā\
dvijo kubbanakaṃ rittavanakaṃ parittakaṃ vanaṃ4 appaphalaṃ appabhakkhaṃ
appodakaṃ\
pahāya jahitvā atikkamitvā samatikkamitvā vītivattetvā aññaṃ bahupphalaṃ
bahubhakkhaṃ\
bahurukkhaṃ bahūdakaṃ mahantaṃ kānanaṃ vanasaṇḍaṃ adhigaccheyya
vindeyya\
paṭilabheyya, tasmiṃ ca vanasaṇḍe vāsaṃ kappeyyāti - dijo yathā
kubbanakaṃ pahāya\
bahupphalaṃ kānanamāvaseyya\'.\
\
1. Dijo - ma. Cha. Saṃ syā\
2. Evamahaṃ - machasaṃ -va-vi-ka.\
3. Haṃsorivajjhapatto - pana. Syā\
4. Parittavahakaṃ appaphalaṃ - machasaṃ\
\[BJT Page 440\] \[\\x 440/\]\
\
Evampahaṃ appadasse pahāya mahodadhiṃ haṃsoriva ajjhapattoti -
\'eva\'nti\
opammasampaṭipādanaṃ, appadasse pahāyāti: yo ca bāvari brāhmaṇo ye caññe
tassa\
ācariyā buddhaṃ bhagavantaṃ upādāya appadassā, parittadassā thokadassā
omakadassā\
lāmakadassā chattakadassā vā1 te appadasse parittadasse thokadasse
omakadasse\
lāmakadasse chattakadasse pahāya pajahitvā atikkamitvā samatikkamitvā
vītivattetvā\
buddhaṃ bhagavantaṃ (appamāṇadassaṃ) aggadassaṃ seṭṭhadassaṃ
viseṭṭhadassaṃ\
pāmokkhadassaṃ uttamadassaṃ pavaradassaṃ asamaṃ asamasamaṃ appaṭisamaṃ\
appaṭibhāgaṃ appaṭipuggalaṃ devātidevaṃ narāsabhaṃ purisasīhaṃ
purisanāgaṃ\
purisājaññaṃ purisanisabhaṃ purisadhorayhaṃ dasabaladhāriṃ2 adhigacchiṃ
vindiṃ\
paṭilabhiṃ yathā vā haṃso mahantaṃ mānasakaṃ vā3 saraṃ anotattaṃ vā
dahaṃ\
mahāsamuddaṃ vā akkhobhaṃ amitodakaṃ jalarāsiṃ adhigaccheyya vindeyya
paṭilabheyya,\
evamevaṃ buddhaṃ bhagavantaṃ akkhobhaṃ amitatejaṃ pabhinnañāṇaṃ
vivaṭacakkhuṃ4\
paññāpabhedakusalaṃ adhigatapaṭisambhidaṃ catuvesārajjappattaṃ
saddhādhimuttaṃ\
setapaccattaṃ(?) Advayabhāṇiṃ tādiṃ tathāpaṭiññaṃ aparittaṃ mahantaṃ
gambhīraṃ\
appameyyaṃ duppariyogāhaṃ (pahūtaratanaṃ sāgarasamaṃ chaḷaṅgupekkhāya\
samannāgataṃ atulaṃ vipulaṃ appameyyaṃ taṃ pavadataṃ maggavādinaṃ
merumiva\
nāgānaṃ garuḷamiva dvijānaṃ sīhamiva migānaṃ udadhimiva aṇṇavānaṃ5
adhigacchiṃ taṃ\
satthāraṃ jinapavaraṃ mahesinti \'evampahaṃ appadasse pahāya mahodadhiṃ
haṃsoriva\
ajjhapatto\'.\
\
Tenāha thero piṃgiyo:\
\
Dvijo yathā kubbanakaṃ pahāya\
Bahupphalaṃ kānanaṃ āvaseyya,\
Evampahaṃ appadasse pahāya\
Mahodadhiṃ haṃsoriva ajjhapatto\'ti.\
\
1. Jatukkadassā - machasaṃ.\
Jatukkadassā - syā\
Jatukadassā-sī\
2. Dasabalaṃ tādiṃ - syā.\
3. Mānusakataṃ vā - syā.\
4. Vivatta cakkhuṃ - pana\
5. Anvayabhāṇiṃ - va vi ka\
\
\[BJT Page 442\] \[\\x 442/\]\
\
12.\
\
Ye me pubbe viyākaṃsu\
Huraṃ gotamasāsanā\
Iccāsi iti bhavissati\
Sabbaṃ taṃ itihītihaṃ\
Sabbaṃ taṃ takkavaḍḍhanaṃ.\
\
Ye me pubbe viyākaṃsūti \'ye\'ti yo ca bāvari brāhmaṇo ye caññe tassa
ācariyā, te sakaṃ\
diṭṭhiṃ sakaṃ khantiṃ sakaṃ ruciṃ sakaṃ laddhiṃ sakaṃ ajjhāsayaṃ sakaṃ
adhippāyaṃ\
viyākaṃsu ācikkhiṃsu desayiṃsu paññapiṃsu paṭṭhapiṃsu vivariṃsu
vibhajiṃsu uttānīakaṃsu\
pakāsesunti \'ye me pubbe viyākaṃsu. \'\
\
Huraṃ gotamasāsanāti: huraṃ gotamasāsanā paraṃ gotama sāsanā pure
gotamasāsanā\
paṭhamataraṃ gotamasāsanā buddhasāsanā jinasāsanā tathāgatasāsanā
devātidevasāsanā\
arahantasāsanāti \'huraṃ gotamasāsanā, \'\
\
Iccāsi iti bhavissatīti evaṃ kira āsi, evaṃ kira bhavissatīti \'iccāsi
iti bhavissati, \'\
\
Sabbaṃ taṃ itihītihanti: sabbaṃ taṃ itihītihaṃ itikirāya paramparāya
piṭakasampadāya\
takkahetu nayahetu ākāraparivitakkena diṭṭhinijjhānakkhantiyā na sāmaṃ
sayaṃ abhiññātaṃ\
na attapaccakkhaṃ dhammaṃ kathayiṃsūti \'sabbaṃ taṃ itihītihaṃ\':\
\
Sabbaṃ taṃ takkavaḍḍhananti: sabbaṃ taṃ takkavaḍḍhanaṃ vitakkavaḍḍhanaṃ\
saṃkappavaḍḍhanaṃ kāmavitakkavaḍḍhanaṃ vyāpādavitakkavaḍḍhanaṃ\
vihaṃsāvitakkavaḍḍhanaṃ ñātivitakkavaḍḍhanaṃ janapadavitakkavaḍḍhanaṃ\
amarāvitakkavaḍḍhanaṃ parānuddayatāpaṭisaṃyuttavitakkavaḍḍhanaṃ\
lābhasakkārasilokapaṭisaṃyuttavitakkavaḍḍhanaṃ\
anavaññattipaṭisaṃyuttavitakkavaḍḍhananti \'sabbaṃ taṃ takkavaḍḍhanaṃ\'\
\
Tenāha thero piṅgiyo:\
\
Ye me pubbe viyākaṃsu\
Huraṃ gotamasāsanā,\
Iccāsi iti bhavissati\
Sabbaṃ taṃ itihītihaṃ\
Sabbaṃ taṃ takkavaḍḍhananti.\
\
1. Devasāsanā - syā, machasaṃ natthi\
\
\[BJT Page 444\] \[\\x 444/\]\
\
13.\
\
Eko tamonudāsino\
Jutimā so pabhaṅkaro\
Gotamo bhūripaññāṇo\
Gotamo bhūrimedhaso.\
\
Eko tamonudosinoti - \'eko\'ti bhagavā pabbajjāsaṅkhātena eko,
adutiyaṭṭhena eko, taṇhāya\
pahānaṭṭhena eko, ekantavītarāgoti eko, ekantavītadosoti eko,
ekantavītamohoti eko,\
ekantanikkilesoti eko, ekāyanamaggagatoti eko, ekaṃ anuttaraṃ
sammāsambodhiṃ\
abhisambuddhoti eko.\
\
Kathaṃ bhagavā pabbajjāsaṅkhātena eko: bhagavā daharova samāno susu
kāḷakeso bhadrena\
yobbanena samannāgato paṭhamena vayasā akāmakānaṃ mātāpitunnaṃ1
assumukhānaṃ\
rudantānaṃ vilapantānaṃ ñātisaṅghaṃ pahāya sabbaṃ gharāvāsapaḷibodhaṃ
chinditvā\
puttadārapaḷibodhaṃ chinditvā ñātipaḷibodhaṃ chinditvā
mittāmaccapaḷibodhaṃ chinditvā\
kesamassuṃ ohāretvā kāsāyāni vatthāni acchādetvā agārasmā anagāriyaṃ
pabbajitvā\
akiñcanabhāvaṃ upagantvā eko carati viharati irīyati vatteti pāleti
yapeti yāpetīti \'evaṃ\
bhagavā pabbajjāsaṅkhātena eko. \'\
\
Kathaṃ bhagavā adutiyaṭṭhena eko: evaṃ pabbajito samāno eko araññe
vanapatthāni\
pantāni senāsanāni paṭisevati appasaddāni appanigghosāni vijanavātāni\
manussarāhaseyyakāni2 paṭisallānasāruppāni. So eko carati eko gacchati,
eko tiṭṭhati, eko\
seyyaṃ kappeti, eko gāmaṃ piṇḍāya pavisati, eko paṭikkamati, eko raho
nisīdati, eko\
caṅkamaṃ adhiṭṭhāti, eko carati, viharati irīyati vatteti pāleti yapeti
yāpetīti evaṃ bhagavā\
adutiyaṭṭhena eko.\
\
Kathaṃ bhagavā taṇhāya pahānaṭṭhena eko: so evaṃ eko adutiyo appamatto
ātāpī pahitatto\
viharanto najjā nerañjarāya tīre bodhirukkhamūle mahāpadhānaṃ padahanto
māraṃ sasenaṃ\
kaṇhaṃ namuciṃ pamattabandhuṃ vidhametvā taṇhājāliniṃ visaṭaṃ3
visattikaṃ pajahi\
vinodesi byantīakāsi, anabhāvaṃ gamesi.\
\
1. Mātāpitūnaṃ - machasaṃ\
2. Manussarāhasseyyakāni - machasaṃ\
3. Saritaṃ - syā\
\
\[BJT Page 446\] \[\\x 446/\]\
\
1. \'\'Taṇhā dutiyo puriso dīghamaddhāna saṃsaraṃ\
Itthabhāvaññathābhāvaṃ saṃsāraṃ nātivattati,\
\
2. Etamādīnavaṃ ñatvā taṇhaṃ dukkhassa sambhavaṃ\
Vītataṇho anādāno sato bhikkhu paribbaje\'\'ti. \[A\]\
\
Evaṃ bhagavā taṇhāya pahānaṭṭhena eko.\
\
Kathaṃ bhagavā \'ekantavītarāgo\'ti eko: rāgassa pahīnattā
ekantavītarāgoti eko. Dosassa\
pahīnattā ekantavītadosoti eko, mohassa pahīnattā ekantavītamohoti eko,
kilesānaṃ\
pahīnattā ekantanikkilesoti eko.\
\
Kathaṃ bhagavā ekāyanamaggaṃ gatoti eko: ekāyanamaggo vuccati cattāro
satipaṭṭhānā\
cattāro sammappadhānā cattāro iddhipādā pañcindriyāni pañcabalāni
sattabojjhaṅgā ariyo\
aṭṭhaṅgiko maggo.\
\
3. \'\'Ekāyanaṃ jātikhayantadassī\
Maggaṃ pajānāti hitānukampī,\
Etena maggena tariṃsu pubbe\
Tarissanti ye ca taranti ogha\'\'nti. \[B\]\
\
Evaṃ bhagavā ekāyanamaggaṃ gatoti eko.\
\
Kathaṃ bhagavā eko anuttaraṃ sammāsambodhiṃ abhisambuddhoti eko: \'bodhi
vuccati\
catusu maggesu ñāṇaṃ\' paññā paññindriyaṃ paññābalaṃ paññāsatthaṃ
paññāpāsādo\
paññāāloko paññāobhāso paññāpajjoto paññāratanaṃ amoho
dhammavicayasambojjhaṅgo\
vīmaṃsā vipassanā sammādiṭṭhi. Bhagavā tena bodhiñāṇena \'sabbe saṅkhārā
aniccā\'ti\
aññāya jānitvā tulayitvā tīrayitvā vibhāvayitvā vibhūtaṃ katvā, \'sabbe
saṅkhārā dukkhā\'ti\
aññāya jānitvā tulayitvā tīrayitvā vibhāvayitvā vibhūtaṃ katvā, \'sabbe
dhammā anattā\'ti\
aññāya jānitvā tulayitvā tīrayitvā vibhāvayitvā vibhūtaṃ katvā, yaṃ
kiñci\
samudayadhammaṃ sabbaṃ taṃ nirodhadhamma\'nti bujjha.\
\
Athavā yaṃ bujjhitabbaṃ anubujjhitabbaṃ paṭibujjhitabbaṃ sambujjhitabbaṃ
adhigantabbaṃ\
phassitabbaṃ sacchikātabbaṃ sabbaṃ taṃ tena bodhi ñāṇena bujjha
anubujjha paṭibujjha\
sambujjha adhigacchi phassi1 sacchākāsi. Evaṃ bhagavā \'eko anuttaraṃ
sammāsambodhiṃ\
abhisambuddho\'ti eko.\
\
1. Phassesi - machasaṃ\
Phusesi - syā\
\[A\] itivuttaka pāli\
Catukkaṅguttara bhaṇḍagāma vagga\
Sutta nipāta davasatānupassanā sutta\
\[B\] satipaṭṭhāna saṃ nālanda vagga\
\
\[BJT Page 448\] \[\\x 448/\]\
\
Tamonudoti: bhagavā rāgatamaṃ dosatamaṃ mohatamaṃ diṭṭhitamaṃ
kilesatamaṃ\
duccaritatamaṃ andhakaraṇaṃ acakkhukaraṇaṃ aññāṇakaraṇaṃ
paññānirodhikaṃ\
vighātapakkhikaṃ anibbānasaṃvattanikaṃ panudi nudi pajahi vinodesi
byantīkāsi1\
anabhāvaṃ gamesi. Āsīnoti: nisinno bhagavā pāsāṇake cetiyeti \'āsīno.
\'\
\
4. Nagassa passe āsīnaṃ muniṃ dukkhassa pāraguṃ\
Sāvakā (payirupāsanti) tevijjā maccuhāyino\'\'ti\[a\]\
\
Evampi bhagavā āsīno. Athavā bhagavā appossukkapaṭippassaddhattā āsīno,\
So vutthavāso ciṇṇacaraṇo gataddho gatadiso gatakoṭiko
pālitabrahmacariyo\
uttamadiṭṭhippatto bhāvitamaggo pahīnakileso paṭividdhākuppo
sacchikatanirodho.\
Dukkhaṃ tassa pariññāya, samudayo pahīno, maggo bhāvito, nirodho
sacchikato\
abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīnaṃ,
bhāvetabbaṃ\
bhāvitaṃ, sacchikātabbaṃ sacchikataṃ. So ukkhittapaligho saṅkiṇṇaparikho
abbūḷhesiko\
niraggalo ariyo pannadhajo pannabhāro visaññutto pañcaṅgavippahīno\
chaḷaṅgasamannāgato ekārakkho caturapasseno panuṇṇapaccekasacco
samavayasaṭṭhesano\
anāvilasaṅkappo passaddhakāyasaṃkhāro suvimuttacitto suvimuttapañño
kevalī vusitvā\
uttamapuriso paramapuriso paramappattipatto.\
\
So neva ācināti, na apacināti, apacinitvā ṭhito, neva pajahati, na
upādiyati, pajahitvā ṭhito,\
neva visineti, na ussineti, visinetvā ṭhito. Neva dhūpeti, na
sandhupeti, vidhupetvā ṭhito.\
Asekhena sīlakkhandhena samannāgatattā ṭhito.\
\
Asekhena samādhikkhandhena samannāgato ṭhito paññākkhandhena samannāgato
ṭhito\
vimuttikkhandhena samannāgato ṭhito. Vimuttiñāṇadassanakkhandhena
samannāgato ṭhito.\
Saccaṃ sampaṭipādiyitvā ṭhito. Ejaṃ samatikkamitvā ṭhito. Kilesaggiṃ
pariyādiyitvā ṭhito.\
Aparigamanatāya ṭhito, kathaṃ samādāya ṭhito, muttipaṭisevanatāya ṭhito.
Mettāya\
pārisuddhiyā ṭhito, karuṇāya parisuddhiyā ṭhito muditāya parisuddhiyā
ṭhito upekkhāya\
parisuddhiyā ṭhito, accantapārisuddhiyā ṭhito, akammayatāya,
parisuddhiyā ṭhito,\
vimuttattā ṭhito, saṃtusitattā ṭhito, khandhapariyante ṭhito,
dhātupariyante ṭhito,\
āyatanapariyante ṭhito, gatipariyante ṭhito, uppattipariyante ṭhito,
paṭisandhipariyante\
ṭhito, bhavapariyante ṭhito, saṃsārapariyante ṭhito, vaṭṭapariyante
ṭhito, antime bhave\
ṭhito, antime samussaye ṭhito, antimadehadharo arahā.\
\
14. \'\'Tassāyaṃ pacchimakoṭi5 - carimoyaṃ samussayo,\
Jātimaraṇa saṃsāro - natthi tassa punabbhavo\'\'ti\
\
Evampi bhagavā āsīnoti \'eko tamonudāsīno. \'\
\
Jutimā so pabhaṅkaroti - \'jutimā\'ti jutimā matimā paṇḍito paññavā
buddhimā ñāṇī vibhāvī\
medhāvī. Pabhaṅkaroti: pabhaṅkaro ālokakaro obhāsakaro dīpaṅkaro
padīpaṅkaro2\
ujjotakaro3 pajjotakaro4ti \'jutimā so pabhaṅkaro\'.\
\
Gotamo bhūripaññāṇoti: gotamo bhūripaññāṇo ñāṇapaññāṇo5 paññādhajo
paññāketu\
paññādhipateyyo vicayabahulo pavicayabahulo pekkhāyanabahulo6
samekkhāyanabahulo7\
vibhūtavihārī taccarito tabbahulo taggaruko tanninno tappono tappabbhāro
tadadhimutto\
tadadhipateyyo.\
\
5. \'\'Dhajo rathassa paññāṇaṃ dhūmo paññāṇamaggino\
Rājā raṭṭhassa paññāṇaṃ bhattā paññāṇamitthiyā\'\'ti. \[B\]\
Evameva gotamo bhūripaññāṇo ñāṇapaññāṇo paññādhajo paññāketu
paññādhipateyyo\
vicayabahulo paṭicayabahulo pekkhāyanabahulo samekkhāyanabahulo7
vibhūtavihārī\
taccarito tabbahulo taggaruko tanninno tappono tappabbhāro tadadhimutto\
tadadhipateyyoti \'gotamo bhūripaññāṇo, .\
\
1. Byantīmakāsī - syā\
2. Padīpakaro - machasaṃ\
3. Ujjotaṃkaro - pana\
4. Pajjotaṃkaro - pana\
5. Ñāṇapaññāto - su.\
6. Okkhāyanabahulo - machasaṃ, syā.\
7. Samokkhāyanadhammo - machasaṃ - syā.\
\[A.\] Vaṅgisasaṃyutta - moggallānasutta\
\[B.\] Devatāsaṃyutta - rathasutta.\
\
\[BJT Page 450\] \[\\x 450/\]\
\
Gotamo bhūrimedhasoti - \'bhūri\' vuccati paṭhavī1 bhagavā tāya
paṭhavisamāya paññāya\
vipulāya vitthatāya samannāgato. \'Medhā\' vuccati paññā. Yā paññā
pajānanā vicayo\
pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ
kosallaṃ\
nepuññaṃ vebhavyā cintā upaparikkhā bhūri medhā pariṇāyikā vipassanā
sampajaññaṃ\
patodo paññā paññindriyaṃ paññābalaṃ paññāsatthaṃ paññāpāsādo
paññāāloko\
paññāobhāso paññāpajjoto paññāpāsādo paññāāloko paññāobhāso
paññāpajjoto\
paññāratanaṃ amoho dhammavicayo sammādiṭṭhi\'\' bhagavā imāya medhāya
upeto\
samupeto upāgato samupāgato uppanno sampanno2 samannāgato. Tasmā buddho\
sumedhasoti2 \'gotamo bhūrimedhaso\'.\
\
Tenāha thero piṅgiyo:\
\
\'\'Eko tamonudāsīno\
Jutimā so pabhaṅkaro,\
Gotamo bhūripaññāṇo\
Gotamo bhūrimedhaso\'\'ti.\
\
14\
\
Yo me dhammamadesesi sandiṭṭhikamakālikaṃ,\
Taṇhakkhayamanītikaṃ yassa natthi upamā kvaci.\
\
Yo me dhammamadesesīti - \'yo\'ti \'\'yo so bhagavā sayambhū anācariyako
pubbe\
ananussutesu dhammesu sāmaṃ saccāni abhisambujjhi, tattha ca sabbaññutaṃ
patto balesu\
ca vasībhāvaṃ. Dhammadesesīti \'dhamma\'nti - ādikalyāṇaṃ
majjhekalyāṇaṃ\
pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ
brahmacariyaṃ,\
cattāro satipaṭṭhāne cattāro sammappadhāne cattāro iddhipāde,
pañcindriyāni pañca balāni\
satta bojjhaṅge ariyaṃ aṭṭhaṅgikaṃ maggaṃ nibbānañca nibbānagāminiñca
paṭipadaṃ\
ācikkha, desehi paññapehi paṭṭhapehi vivari vibhaji uttānīakāsi\
Pakāsesīti \'yo me dhammamadesesi. \'\
\
Sandiṭṭhikamakālikanti: sandiṭṭhikaṃ akālikaṃ ehipassikaṃ opanayikaṃ4
paccattaṃ\
veditabbaṃ viññūhīti. Evampi5 sandiṭṭhikaṃ. Athavā yo diṭṭheva dhamme
ariyaṃ\
aṭṭhaṅgikaṃ maggaṃ bhāveti, tassa maggassa anantarā samanantarā6
adhigacchateva7\
phalaṃ vindati paṭilabhatīti evampi sandiṭṭhikamakālikaṃ, yathā manussā
kālikaṃ dhanaṃ\
datvā anantarā na labhanti8 kālaṃ āgamenti, nevāyaṃ dhammo. Yo diṭṭheva
dhamme ariyaṃ\
aṭṭhaṅgikaṃ maggaṃ bhāveti, tassa maggassa anantarā samanantarā6
adhigacchateva phalaṃ\
vindati paṭilabhati na parattha na paraloke9 evaṃ akālikanti
\'sandiṭṭhikamakālikaṃ\'.\
\
1. Pathavi - machasaṃ.\
2. Samuppanno - machasaṃ,\
3. Buddho sumedhoti - pava - vi - ka, bhūrimedhasoti - syā\
4. Opaneyyakaṃ - machasaṃ.\
5. Evaṃ - machasaṃ, syā.\
6. Antarā samantarā - pana\
7. Adhigaccheva va-vi-ka.\
8. Antarā na labbhati. Va - vi - ka.\
9. Na paratthe na paraloke - va - vi - ka\
\
\[BJT Page 452\] \[\\x 452/\]\
\
Taṇhakkhayamanītikanti: \'taṇhā\'ti \'rūpataṇhā, saddataṇhā,
gandhataṇhā, rasataṇhā,\
phoṭṭhabbataṇhā, dhammataṇhā\' taṇhakkhayanti: taṇhakkhayaṃ rāgakkhayaṃ\
dosakkhayaṃ mohakkhayaṃ gatikkhayaṃ upapattikkhayaṃ paṭisandhikkhayaṃ\
bhavakkhayaṃ saṃsārakkhayaṃ vaṭṭakkhayaṃ. Anītikanti \'īti\' vuccanti
kilesā ca khandhā ca\
abhisaṅkhārā ca, ītippahānaṃ ītivūpasamaṃ ītipaṭinissaggaṃ
ītipaṭippassaddhiṃ amataṃ\
nibbānanti \'taṇhakkhayamanītikaṃ\'.\
\
Yassa natthi upamā kvacīti: \'yassā\'ti nibbānassa natthi upamāti, upamā
natthi upanidhā\
natthi, sadisaṃ natthi1 paṭibhāgo natthi na santi na saṃvijjanti
nūpalabbhati, kvacīti: kvaci\
kimhici katthaci ajjhattaṃ vā bahiddhā vā ajjhattabahiddhā vā\'ti
\'yassa natthi upamā kvaci.\
\'\
\
Tenāha thero piṅgiyo:\
\
\'\'Yo me dhammamadesesi sandiṭṭhikamakālikaṃ,\
Taṇhakkhayamanītikaṃ yassa natthi upamā kvacīti.\
\
15.\
\
Kinnu tamhā vippavasasi2 muhuttampi piṅgiya,\
Gotamā bhūripaññaṇā gotamā bhūrimedhasā.\
\
Kinnu tamhā vippavasasīti: kinnu buddhamhā vippavasasi apesi
apagacchasi3 vinā hosīti\
\'kinnu tamhā vippavasasi. \'\
\
Muhuttamapi piṅgiyāti: muhuttamapi khaṇamapi layamapi vayamapī
addhampīti\
muhuttamapi\' piṅgiyāti bāvarī taṃ jāmātaraṃ nāmena ālapati.\
\
Gotamā bhūripaññāṇāti: gotamā bhūripaññāṇā ñāṇapaññāṇā paññādhajā
paññāketumhā\
paññādhipateyyamhā vicayabahulā pavicayabahulā pekkhāyanabahulā\
samekkhāyanabahulā4 vibhūtavihārimhā taccaritā tabbahulā taggarukā
tanninnā tapponā\
tappabbhārā tadadhimuttā tadadhipateyyamhāti \'gotamā bhūripaññāṇā. \'\
\
Gotamā bhūri medhasāti \'bhūri\' vuccati paṭhavī, bhagavā tāya
paṭhavisamāya paññāya\
vipulāya vitthatāya samannāgato. \'Medhā\' vuccati paññā \'\'yā paññā
pajānanā vicayo\
pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ
kosallaṃ\
nepuññaṃ vebhavyā cintā upaparikkhā bhūri medhā pariṇāyikā vipassanā
sampajaññaṃ\
patodo paññā paññindriyaṃ paññābalaṃ paññāsatthaṃ paññāpāsādo
paññāāloko\
paññāobhāso paññāpajjoto paññāpāsādo paññāāloko paññāobhāso
paññāpajjoto\
paññāratanaṃ amoho dhammavicayo sammādiṭṭhi\'\' bhagavā imāya medhāya
paññāya upeto\
samupeto upagato samupagato upapanno sampanno samannāgato. Tasmā buddho\
sumedhasoti. \'Gotama bhūrimedhasā\'.\
\
Tenāha so brāhmaṇo:\
\
15. \'\'Kinnu tamhā vippavasasi muhuttamapi piṅgiya\
Gotamā bhūripaññāṇā gotamā (bhūrimedhasā\'\'ti)\
\
1. Sadisā natthi - va-vi-ka\
2. Vippavasi - machasaṃ\
3. Apagacchi - machasaṃ\
4. Samokkhāyanadhammo - machasaṃ\
\
\[BJT Page 454\] \[\\x 454/\]\
\
16.\
\
Yo te dhammamadesesi sandiṭṭhikamakālikaṃ,\
Taṇhakkhayamanītikaṃ yassa natthi upamā kvaci.\
\
Yo te dhammamadesesīti - \'yo\'ti \'\'yo so bhagavā sayambhū anācariyako
pubbe ananussutesu\
dhammesu sāmaṃ saccāni abhisambujjhi, tattha ca sabbaññutaṃ patto balesu
ca vasībhāvaṃ.\
Dhammadesesīti \'dhamma\'nti - ādikalyāṇaṃ majjhekalyāṇaṃ
pariyosānakalyāṇaṃ sātthaṃ\
sabyañjanaṃ kevalaparipuṇṇaṃ parisuddhaṃ brahmacariyaṃ, cattāro
satipaṭṭhāne cattāro\
sammappadhāne cattāro iddhipāde, pañcindriyāni pañca balāni satta
bojjhaṅge ariyaṃ\
aṭṭhaṅgikaṃ maggaṃ nibbānañca nibbānagāminiñca paṭipadaṃ ācikkha, desehi
paññapehi\
paṭṭhapehi vivari vibhaji uttānīakāsi\
Pakāsesīti \'yo te dhammamadesesi. \'\
\
Sandiṭṭhikamakālikanti: sandiṭṭhikaṃ akālikaṃ ehipassikaṃ opanayikaṃ
paccattaṃ\
veditabbaṃ viññūhīti evampi sandiṭṭhikaṃ. Athavā yo diṭṭheva dhamme
ariyaṃ\
aṭṭhaṅgikaṃ maggaṃ bhāveti, tassa maggassa anantarā samanantarā
(adhigacchateva) phalaṃ\
vindati paṭilabhatīti evampi sandiṭṭhikaṃ. Akālikanti: yathā manussā
kālikaṃ dhanaṃ datvā\
anantarā na labbhanti kālaṃ āgamenti, nevāyaṃ dhammo. Yo diṭṭheva dhamme
ariyaṃ\
aṭṭhaṅgikaṃ maggaṃ bhāveti, tassa maggassa anantarā samanantarā
adhigacchateva phalaṃ,\
vindati paṭilabhati na parattha na paraloke, evaṃ akālikanti
\'sandiṭṭhikamakālikaṃ\'.\
\
Taṇhakkhayamanītikanti. \'Taṇhā\'ti rūpataṇhā, saddataṇhā, gandhataṇhā,
rasataṇhā,\
phoṭṭhabbataṇhā, dhammataṇhā. Taṇhakkhayanti: taṇhakkhayaṃ rāgakkhayaṃ\
dosakkhayaṃ mohakkhayaṃ gatikkhayaṃ upapattikkhayaṃ paṭisandhikkhayaṃ\
bhavakkhayaṃ saṃsārakkhayaṃ vaṭṭakkhayaṃ. Anītikanti: \'īti\' vuccanti
kilesā ca khandhā\
ca abhisaṅkhārā ca. Ītippahānaṃ ītivūpasamaṃ ītipaṭinissaggaṃ
ītipaṭippassaddhiṃ amataṃ\
nibbānanti \'taṇhakkhayamanītikaṃ\'\
\
Yassa natthi upamā kvacīti - yassāti nibbānassa, natthi upamāti upamā
natthi, upanidhā\
natthiṃ1 sadisaṃ natthi2 paṭibhāgo natthi\' na santi na saṃvijjati
nūpalabbhati kvacīti: kvaci\
kimhici katthaci ajjhattā vā bahiddhā ajjhattabahiddhā vāti yassa natthi
upamā kvaci. \'\
Tenāha so bāvari brāhmaṇo:\
\
\'\'Yo te dhammamadesesi sandiṭṭhikamakālikaṃ,\
Taṇhakkhayamanītikaṃ yassa natthi upamā kvacīti.\
\
1. Upanidhi natthi - pana\
2. Pāṭibhāgo - pana\
\[BJT Page 456\] \[\\x 456/\]\
\
17.\
\
Nāhaṃ tamhā vippavasāmi muhuttampi brāhmaṇa,\
Gotamā bhūripaññāṇā gotamā bhūrimedhasā.\
\
Nāhaṃ tamhā vippavasāmīti: nāhaṃ buddhamhā vippavasāmi, apemi
apagacchāmi vinā\
homīti \'nāhaṃ tamhā vippavasāmi\'.\
\
Muhuttampi brāhmaṇāti: muhuttampi khaṇampi layampi vayampi addhampīti\
\'muhuttampi\'. Brāhmaṇāti gāravena mātulaṃ ālapati.\
\
Gotamā bhuripaññāṇāti: gotamā bhūripaññāṇā ñāṇapaññāṇā paññādhajā
(paññāketumhā)\
paññādhipateyyamhā vicayabahulā pavicayabahulā pekkhāyanabahulā
samekkhāyanabahulā\
vibhūtavihārimhā taccaritā tabbahulā taggarukā tanninnā tapponā
tappabbhārā tadadhimuttā\
tadadhipateyyamhāti gotamā bhuripaññāṇā.\
\
Gotamā bhurimedhasāti: bhuri vuccati paṭhavī. Bhagavā tāya paṭhavisamāya
paññāya\
vipulāya vitthatāya samannāgato. \'Medhā\' vuccati paññā, yā paññā
pajānanā vicayo\
pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ
kosallaṃ\
nepuññaṃ vebhavyā cintā upaparikkhā bhūri medhā pariṇāyikā vipassanā
sampajaññaṃ\
patodo paññā paññindriyaṃ paññābalaṃ paññāsatthaṃ paññāpāsādo
paññāāloko\
paññāobhāso paññāpajjoto paññāpāsādo paññāāloko paññāobhāso
paññāpajjoto\
paññāratanaṃ amoho dhammavicayo sammādiṭṭhi. Bhagavā imāya medhāya
paññāya upeto\
samupeto upagato samupagato upapanno sampanno samannāgato, tasmā buddho\
sumedhasoti \'gotamo bhurimedhasā\'\
\
Tenāha thero piṅgiyo:\
\
\'\'Nāhaṃ tamhā vippavasāmi muhuttampi brāhmaṇa,\
Gotamā bhūripaññāṇā gotamā bhūrimedhasā\'\'ti.\
\
18.\
\
Yo me dhammamadesesi sandiṭṭhikamakālikaṃ,\
Taṇhakkhayamanītikaṃ yassa natthi upamā kvaci.\
\
Yo me dhammamadesesīti - yo so bhagavā sayambhū anācariyako pubbe\
Ananussutesu dhammesu sāmaṃ saccāni abhisambujjhi, tattha ca sabbaññutaṃ
patto balesu\
ca vasībhāvaṃ. Dhammadesesīti \'dhamma\'nti - ādikalyāṇaṃ
majjhekalyāṇaṃ\
pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ
brahmacariyaṃ,\
cattāro satipaṭṭhāne cattāro sammappadhāne cattāro iddhipāde,
pañcindriyāni pañca balāni\
satta bojjhaṅge ariyaṃ aṭṭhaṅgikaṃ maggaṃ nibbānañca nibbānagāminiñca
paṭipadaṃ\
ācikkha, desehi paññapehi paṭṭhapehi vivari vibhaji uttānīakāsi\
Pakāsesīti \'yo me dhammamadesesi. \'\
\
\[BJT Page 458\] \[\\x 458/\]\
\
Sandiṭṭhikamakālikanti: sandiṭṭhikaṃ akālikaṃ ehipassikaṃ opanayikaṃ
paccattaṃ\
veditabbaṃ viññūhīti. Evampi sandiṭṭhikaṃ, athavā yo diṭṭheva dhamme
ariyaṃ\
aṭṭhaṅgikaṃ maggaṃ bhāveti, tassa maggassa anantarā samanantarā
adhigacchateva phalaṃ\
vindati paṭilabhatīti evampi sandiṭṭhikaṃ. Akālikanti: yathā manussā
kālikaṃ dhanaṃ datvā\
anantarā na labhanti, kālaṃ āgamenti, nevāyaṃ dhammo yo diṭṭheva dhamme
ariyaṃ\
aṭṭhaṅgikaṃ maggaṃ bhāveti. Tassa maggassa anantarā samanantarā
adhigacchateva phalaṃ\
vindati paṭilabhati na parattha na paraloketi \'evaṃ akālikanti
\'sandiṭṭhikamakālikaṃ\'.\
\
Taṇhakkhayamanītikanti. \'Taṇhā\'ti rūpataṇhā, saddataṇhā, gandhataṇhā,
rasataṇhā,\
phoṭṭhabbataṇhā, dhammataṇhā. Taṇhakkhayanti: taṇhakkhayaṃ rāgakkhayaṃ\
dosakkhayaṃ mohakkhayaṃ gatikkhayaṃ upapattikkhayaṃ paṭisandhikkhayaṃ\
bhavakkhayaṃ saṃsārakkhayaṃ vaṭṭakkhayaṃ. Anītikanti: \'īti\' vuccanti
kilesā ca khandhā\
ca abhisaṅkhārā ca. Ītippahānaṃ ītivūpasamaṃ ītipaṭinissaggaṃ
ītipaṭippassaddhiṃ amataṃ\
nibbānanti \'taṇhakkhayamanītikaṃ\'\
\
Yassa natthi upamā kvacīti - yassāti nibbānassa, natthi upamāti: upamā
natthi, upanidhā\
natthi1 sadisaṃ natthi paṭibhāgo natthi\' na santi na saṃvijjati
nūpalabbhati kvacīti: kvaci\
kimhici katthaci ajjhattā vā bahiddhā ajjhattabahiddhā vāti yassa natthi
upamā kvaci. \'\
Tenāha thero piṅgiyo:\
\
\'\'Yo me dhammamadesesi sandiṭṭhikamakālikaṃ,\
Taṇhakkhayamanītikaṃ yassa natthi upamā kvacī\'\'ti.\
\
19.\
\
Passāmi naṃ manasā cakkhunā vā2.\
Rattiṃ divaṃ brāhmaṇa, appamatto,\
Namassamāno vivasemi rattiṃ3.\
Teneva maññāmi avippavāsaṃ.\
\
Passāmi naṃ manasā cakkhunā vāti: yathā cakkhumā puriso āloke rūpagatāni
passeyya,\
dakkheyya olokeyya nijjhāyeyya upaparikkheyya evamevāhaṃ buddhaṃ
bhagavantaṃ\
manasā passāmi, dakkhāmi olokemi nijjhāyāmi upaparikkhāmīti \'passāmi
naṃ manasā\
cakkhunā vā\'.\
\
1. Upanidhi natthi - pana\
2. Cakkhunā ca-va-vi-ka\
3. Namassamānova vasemi rattiṃ - sa\
\
\[BJT Page 460\] \[\\x 460/\]\
\
Rattiṃ divaṃ brāhmaṇa appamattoti - rattiṃ ca divā ca buddhānussatiṃ
manasā bhāvento,\
appamattoti \'rattiṃ divaṃ brāhmaṇa appamatto\'.\
\
Namassamāno vivasemi (rattinti) - \'namassamāno\'ti kāyena vā
namassamāno, vācāya vā\
namassamāno, cittena vā namassamāno, anvatthapaṭipattiyā vā
namassamāno,\
dhammānudhammapaṭipattiyā vā namassamāno, sakkārayamāno, 1.
Garukārayamāno2.\
Mānayamāno pūjayamāno rattiṃ divaṃ vivasemi, atināmemi atikkamāmīti
\'namassamāno\
vivasemi rattiṃ\'.\
\
Teneva maññāmi avippavāsanti: tāya buddhānussatiyā bhāvento.
Avippavāsoti taṃ maññāmi\
avippavutthoti3 \'taṃ maññāmi jānāmi evaṃ jānāmi evaṃ (ājānāmi), evaṃ
vijānāmi, evaṃ\
paṭivijānāmi, evaṃ paṭivijjhāmīti \'teneva maññāmi avippavāsaṃ. \'\
\
Tenāha thero piṅgiyo:\
\
\'\'Passāmi naṃ manasā cakkhunā vā\
Rattiṃ divaṃ brāhmaṇa appamatto,\
Namassamāno vivasemi rattiṃ\
Teneva maññāmi avippavāsa\'\'nti.\
\
20.\
\
Saddhā ca pītī ca mano satī ca4\
Nāpenti me gotamasāsanamhā,\
Yaṃ yaṃ disaṃ vajati5 bhūripañño\
Sa te na teneva nato\'hamasmi.\
\
Saddhā ca pītī ca mano satīcāti - \'saddhā\'ti \'\'yā ca bhagavantaṃ
ārabbha saddhā saddahanā\
okappanā abhippasādo6 saddhā saddhindriyaṃ saddhābalaṃ saddhāsatthaṃ
saddhāpāsādo\
saddhāāloko saddhāobhāso saddhāpajjoto saddhāratanaṃ amoho dhammavicayo\
sammādiṭṭhi. Pītīti: \'\'yā bhagavantaṃ ārabbha pīti pāmojjaṃ7 āmodanā8
pamodanā hāso\
pahāso vitti tuṭṭhi odagyaṃ attamanatā cittassa\'\'. Manoti \'\'yaṃ ca
bhagavantaṃ ārabbha\
cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ
viññāṇaṃ\
viññāṇakkhandho tajjāmanoviññāṇadhātu\'\'. Satīti: \'\'yā bhagavantaṃ
ārabbha sati anussati\
patissati sati saraṇatā dhāraṇatā apilāpanatā asammussanatā sati
satindriyaṃ satibalaṃ\
sammāsatīti\'\' saddhā ca pītī ca mano satīca\'.\
\
1. Sakkāramāno: machasaṃ va-vi-ka\
2. Garukāramāno - machasaṃ va-vi-ka\
3. Avippavuṭṭhoti - machasaṃ.\
4. Satimatā - pana\
5. Yaṃ yaṃ disaṃ bhajati - va-vi-ka\
6. Atippasādo - va-vi-ka\
7. Pāmujjaṃ - sahā,\
8. Modanā āmodanā - machasaṃ\
\
\[BJT Page 462\] \[\\x 462/\]\
\
Nāpenti me gotamasāsanamhāti: ime cattāro dhammā gotamasāsanā
buddhasāsanā\
jinasāsanā tathāgatasāsanā devadevasāsanā arahantasāsanā. Nāpentīti
nāpenti na gacchanti\
na vijahanti na vināsentīti \'nāpenti me gotamasāsanamhā\'.\
\
Yaṃ yaṃ disaṃ vajati bhūripaññoti: \'yaṃ yaṃ disan\'ti puratthimaṃ vā
disaṃ pacchimaṃ vā\
disaṃ dakkhiṇaṃ vā disaṃ uttaraṃ vā disaṃ vajati gacchati kamati
abhikkamati,\
bhūripaññoti: bhūripañño mahāpañño tikkhapañño puthupañño hāsapañño
javanapañño\
nibbedhikapañño. \'Bhūri\' vuccati paṭhavī, tāya paṭhavisamāya paññāya
vipulāya vitthatāya\
samannāgatoti \'yaṃ yaṃ vajati bhuripañño\'.\
\
Sa tena teneva nato \'hamasmīti: so yena buddho tena teneva nato
tantinno tappono\
tappabhāro tadadhimutto tadadhipateyyoti \'sa tena teneva nato
\'hamasmi\'.\
\
Tenāha thero piṅgiyo:\
\
\'\'Saddhā ca pītī ca mano satī ca\
Nāpenti me gotamasāsanamhā,\
Yaṃ yaṃ disaṃ vajati bhūripañño\
Sa tena teneva nato \'hamasmī\'\'ti.\
\
21.\
\
(Jiṇṇassa) me dubbalathāmakassa\
Teneva kāyo na paleti1 tattha,\
Saṅkappayattāya2 vajāmi niccaṃ\
Mano hi me brāhmaṇa tena yutto.\
\
Jiṇṇassa me dubbalathāmakassāti - \'jiṇṇassā\'ti jiṇṇassa vuddhassa
mahallakassa\
addhagatassa vayo anupattassa dubbalathāmakassāti: dubbalathāmakassa
appathāmakassa\
parittathāmakassāti \'jiṇṇassa me dubbalathāmakassa\'.\
Teneva kāyo na paleti tatthāti: kāyo yena buddho tena na paleti na
vajati na gacchati\
nābhikkamatīti \'teneva kāyo na paleti tattha\'.\
\
1. Pareti - sa\
2. Saṅkappayantāya - machasaṃ, syā\
\
\[BJT Page 464\] \[\\x 464/\]\
\
Saṅkappayattāya vajāmi niccanti - saṅkappagamanena vitakkagamanena
ñāṇagamanena\
paññāgamanena buddhigamanena vajāmi gacchāmi abhikkamāmīti
\'saṅkappayattāya vajāmi\
niccaṃ\'.\
Mano hi me brāhmaṇa tena yuttoti \'mano\'ti \'\'yaṃ cittaṃ mano mānasaṃ
hadayaṃ paṇḍaraṃ\
mano manāyatanaṃ manindriyaṃ viññāṇaṃ viññāṇakkhandho
tajjāmanoviññāṇadhātu.\
Mano hi me brāhmaṇa tena yuttoti: mano yena buddho tena yutto payutto
saṃyuttoti \'mano\
hi me brāhmaṇa tena yutto:\
\
Tenāha thero piṅgiyo. \'\
\
\'\'Jiṇṇassa me dubbalathāmakassa\
Teneva kāyo na paleti tattha,\
Saṃkappayattāya vajāmi niccaṃ\
Mano hi me brāhmaṇa tena yutto\'\'ti.\
\
22.\
\
Paṅke sayāno pariphandamāno\
Dīpā dīpaṃ1 upapalaviṃ, 2\
Athaddasāsiṃ sambuddhaṃ\
Oghatiṇṇamanāsavaṃ.\
\
Paṅke sayāno pariphandamānoti - \'paṅke sayāno\'ti kāmapaṅke kāmakaddame
kāmakilese\
kāmapalipe3 kāmapariḷāhe kāmapaḷibodhe semāno sayamāno vasamāno
āvasamāno\
parivasamānoti paṅke sayāno. Pariphandamānoti: taṇhāphandānāya
phandamāno,\
diṭṭhiphandanāya phandamāno, kilesaphandanāya phandamāno
payogaphandanāya\
phandamāno, vipākaphandanāya phandamāno, manoduccaritaphandanāya
phandamāno,\
ratto rāgena phandamāno, duṭṭho dosena phandamāno, (mūḷho) mohena
phandamāno,\
vinibaddho4\' mānena phandamāno, parāmaṭṭho diṭṭhiyā phandamāno,
vikkhepagato\
uddhaccena phandamāno, aniṭṭhaṃ gato vicikicchāya phandamāno, thāmagato
anusayehi\
phandamāno, lābhena phandamāno, alābhena phandamāno, yasena phandamāno,
ayasena\
phandamāno, pasaṃsāya phandamāno, nindāya phandamāno, sukhena
phandamāno,\
dukkhena phandamāno,\
\
1. Disādisaṃ -va-vi-ka\
2. Upallaviṃ - machasaṃ,\
3. Kāmabaḷise - machasaṃ, syā,\
Kāmapalise - va-vi-ka\
4. Vinibandho - machasaṃ, syā, va-vi-ka\
\
\[BJT Page 466\] \[\\x 466/\]\
\
Jātiyā phandamāno, jarāya phandamāno, byādhinā phandamāno, maraṇena
phandamāno,\
(sokaparidevadukkhadomanassupāyāsehi) phandamāno, nerayikena dukkhena
phandamāno,\
tiracchānayonikena dukkhena phandamāno, pettivisayikena1 dukkhena
phandamāno,\
mānusakena2 dukkhena phandamāno, gabbhokkantimūlakena dukkhena
phandamāno,\
gabbhaṭṭhitimūlakena dukkhena phandamāno, gabbhavuṭṭhānamūlakena
dukkhena\
phandamāno, jātassupanibandhakena dukkhena phandamāno, jātassa
(parādheyyakena)\
dukkhena phandamāno, (attūpakkamena) dukkhena phandamāno, parūpakkamena\
dukkhena phandamāno, saṅkhāradukkhena phandamāno, viparināmadukkhena\
phandamāno, cakkhurogena dukkhena phandamāno, sotarogena dukkhena
phandamāno,\
ghānarogena dukkhena phandamāno, jivhārogena dukkhena phandamāno,
kāyarogena\
dukkhena phandamāno, sīsarogena dukkhena phandamāno, kaṇṇarogena
dukkhena\
phandamāno, mukharogena dukkhena phandamāno, dantarogena dukkhena
phandamāno,\
kāsena sāsena pināsena ḍahena3 jarena kucchirogena mucchāya pakkandikāya
sūlāya\
visucīkāya kuṭṭhena gaṇḍena kilāsena sosena apamārena dadduyā kaṇḍuyā
kacchuyā\
rakhasāya vitacchikāya lohitapittena4 madhumehena aṃsāya piḷakāya
bhagandalena\
pittasamuṭṭhānena ābādhena semhasamuṭṭhānena ābādhena vātasamuṭṭhānena
ābādhena\
sannipātikena ābādhena utuparināmajena ābādhena visamaparihārajena
ābādhena\
opakkamikena ābādhena kammavipākajena ābādhena sītena uṇhena
(jighacchāya) pipāsāya\
uccārena passāvena ḍaṃsamakasavātātapasiriṃsapasamphassena dukkhena
mātumaraṇena\
dukkhena pitumaraṇena dukkhena puttamaraṇena dukkhena dhītumaraṇena
dukkhena\
ñātivyasanena dukkhena bhogavyasanena dukkhena rogavyasanena dukkhena\
sīlavyasanena dukkhena diṭṭhivyasanena dukkhena phandamāno
samphandamāno\
vipphandamāno vedhamāno pavedhamāno sampavedhamānoti \'paṅke sayāno\
pariphandamāno\'.\
\
Dīpā dīpaṃ upapalavinti satthārato satthāraṃ dhammakkhānato
dhammakkhānaṃ gaṇato\
gaṇaṃ diṭṭhiyā diṭṭhiṃ paṭipadāya paṭipadaṃ maggato maggaṃ plaviṃ
uplaviṃ upaplaviṃ\
samupaplavinti (dīpādīpaṃ upaplaviṃ. )\
\
1. Pittivisasikena - pana.\
2. Manussakena - ma-va-vi-ka\
Mānusikene machasaṃ\
3. Ḍāhena -va-vi-ka, machasaṃ,\
4. Lohitena pittena - pa-vi-ka, syā\
\
\[BJT Page 468\] \[\\x 468/\]\
\
Athaddasāsiṃ sambuddhanti - \'athā\'ti padasandhi padasaṃsaggo
padapāripuri\
akkharasamavāyo byañjanasiliṭṭhatā padānupubbatā1 petaṃ \'athā\'ti,
addasāsinti: addasaṃ\
addakkhiṃ apassiṃ paṭivijjhaṃ buddhoti: yo so bhagavā sayambhū
anācariyako pubbe\
ananussutesu dhammesu sāmaṃ saccāni abhisambujjhi, tattha ca sabbaññutaṃ
patto balesu\
ca vasībhāvaṃ. Buddhoti kenaṭṭhena buddho: bujjhitā saccānīti buddho,
bodhetā pajāyāti\
buddho, sabbaññutāya buddho, sabbadassāvitāya buddho, anaññaneyyatāya
buddho,\
visavitāya buddho, khīṇāsavasaṅkhātena buddho, nirupakkilesasaṅkhātena
buddho,\
ekantavītarāgoti buddho ekantavītadosoti buddho, ekantavītamohoti
buddho,\
ekantanikkilesoti buddho ekāyanamaggaṃ gatoti, buddho eko anuttaraṃ
sammāsambodhiṃ\
abhisambuddhoti buddho. Abuddhivihatattā buddhipaṭilābhāti buddho.
Buddhoti netaṃ\
nāmaṃ mātarā kataṃ, na pitarā kataṃ na bhātarā kataṃ, na bhaginiyā
kataṃ, na mittāmaccehi\
kataṃ, na ñātisālohitehi kataṃ, na samaṇabrāhmaṇehi kataṃ, na devatāhi
kataṃ,\
vimokkhantikametaṃ buddhānaṃ bhagavantānaṃ bodhiyā mūle saha
sabbaññutañāṇassa\
paṭilābhā sacchikā paññatti yadidaṃ buddhoti, \'athaddasāsiṃ
sambuddhaṃ\'.\
\
Oghatiṇṇamanāsavanti - \'oghatiṇṇa\'nti bhagavā kāmoghaṃ tiṇṇo,
bhavoghaṃ tiṇṇo,\
diṭṭhoghaṃ tiṇṇo, avijjoghaṃ tiṇṇo, sabbasaṃsārapathaṃ tiṇṇo, uttiṇṇo
nittiṇṇo atikkanto\
samatikkanto vītivatto so vutthavāso ciṇṇacaraṇo gataddho gatadiso
gatakoṭiko\
pālitabrahmacariyo uttamadiṭṭhippatto bhāvitamaggo pahīnakileso
paṭividdhākuppo\
sacchikatanirodho. Dukkhaṃ tassa pariññāya, samudayo pahīno, maggo
bhāvito, nirodho\
sacchikato abhiññeyyaṃ abhiññātaṃ, pariññeyyaṃ pariññātaṃ, pahātabbaṃ
pahīnaṃ,\
bhāvetabbaṃ bhāvitaṃ, sacchikātabbaṃ sacchikataṃ. So ukkhittapaligho
saṅkiṇṇaparikho\
abbūḷhesiko niraggalo ariyo pannadhajo pannabhāro visaññutto
pañcaṅgavippahīno\
chaḷaṅgasamannāgato ekārakkho caturapasseno panuṇṇapaccekasacco
samavayasaṭṭhesano\
anāvilasaṅkappo passaddhakāyasaṃkhāro suvimuttacitto suvimuttapañño
kevalī vusitvā\
uttamapuriso paramapuriso paramappattipatto.\
\
So neva ācināti, na apacināti, apacinitvā ṭhito, neva pajahati, na
upādiyati, pajahitvā ṭhito,\
neva visineti, na ussineti, visinetvā ṭhito. Neva dhūpeti, na
sandhupeti, vidhupetvā ṭhito.\
Asekhena sīlakkhandhena samannāgatattā ṭhito.\
\
Asekhena samādhikkhandhena samannāgato ṭhito paññākkhandhena samannāgato
ṭhito\
vimuttikkhandhena samannāgato ṭhito. Vimuttiñāṇadassanakkhandhena
samannāgato ṭhito.\
Saccaṃ sampaṭipādiyitvā ṭhito. Ejaṃ samatikkamitvā ṭhito. Kilesaggiṃ
pariyādiyitvā ṭhito.\
Aparigamanatāya ṭhito, kathaṃ samādāya ṭhito, muttipaṭisevanatāya ṭhito.
Mettāya\
pārisuddhiyā ṭhito, karuṇāya parisuddhiyā ṭhito muditāya parisuddhiyā
ṭhito upekkhāya\
parisuddhiyā ṭhito, accantapārisuddhiyā ṭhito, akammayatāya,
parisuddhiyā ṭhito,\
vimuttattā ṭhito, saṃtusitattā ṭhito, khandhapariyante ṭhito,
dhātupariyante ṭhito,\
āyatanapariyante ṭhito, gatipariyante ṭhito, uppattipariyante ṭhito,
paṭisandhipariyante\
ṭhito, bhavapariyante ṭhito, saṃsārapariyante ṭhito, vaṭṭapariyante
ṭhito, antime bhave\
ṭhito, antime samussaye ṭhito, antimadehadharo arahā.\
\
\'\'Tassāyaṃ pacchimakoṭi - carimoyaṃ samussayo,\
Jātimaraṇasaṃsāro - natthi tassa punabbhavo\'\'ti\
\
\'Oghatiṇṇaṃ\'. Anāsavanti: cattāro āsavā: kāmāsavo bhavāsavo diṭṭhāsavo
avijjāsavo, te\
āsavā buddhassa bhagavato pahīnā ucchinnamūlā tālāvatthukatā
anabhāvakatā āyatiṃ\
anuppādadhammā, tasmā buddho anāsavo ti \'oghatiṇṇamanāsavaṃ\'.\
Tenāha thero piṅgiyo:\
\
\'\'Paṅke sayāno pariphandamāno\
Dīpādīpaṃ upaplaviṃ, 2\
Athaddasāsiṃ sambuddhaṃ\
Oghatiṇṇamanāsava\'\'nti. \'\'\
\
23\
\
Yathā ahu vakkali muttasaddho\
Bhadrāvudho ālavi gotamo ca,\
Evameva tvampi pamuñcassu saddhaṃ\
Gamissasi tvaṃ piṅgiya maccudheyyassa pāraṃ.\
\
Yathā ahu vakkali muttasaddho bhadrāvudho ālavigotamo cāti yathā
vakkalithero\
muttasaddho3 saddhāgaruko saddhāpubbaṅgamo saddhādhimutto4
saddhādhipateyyo\
arahattappatto, yathā bhadrāvudho thero muttasaddho saddhāgaruko
saddhāpubbaṅgamo\
saddhādhimutto saddhādhipateyyo arahattappatto. Yathā ālavigotamo thero
muttasaddho\
saddhāgaruko saddhāpubbaṅgamo saddhādhimutto saddhādhipateyyo
arahattappattoti\
yathā ahu vakkali muttasaddho bhadrāvudho ālavigotamo ca.\
\
1. Pubbatā metaṃ athāti - - - va-vi-ka.\
2. Pallaviṃ upallaviṃ sampallaviṃ - machasaṃ.\
3. Saddho - machasaṃ\
4. Saddhāvimutto - pana.\
\
\[BJT Page 470\] \[\\x 470/\]\
\
Evameva tvampi pamuñcassu saddhanti - evameva tvampi1 saddhaṃ muñcassu\
pamuñcassu sampamuñcassu adhimuñcassu okappehi. \'Sabbe saṅkhārā
aniccā\'ti saddhaṃ\
muñcassu pamuñcassu sampamuñcassu adhimuñcassu okappehi, \'sabbe
saṅkhārā dukkhā\'ti\
saddhaṃ muñcassu pamuñcassu sampamuñcassu adhimuñcassu okappehi, \'sabbe
dhammā\
anattā\'ti saddhaṃ muñcassu pamuñcassu sampamuñcassu adhimuñcassu
okappehi,\
\'\'avijjāpaccayā saṅkhārā\'\'ti saddhaṃ muñcassu pamuñcassu
sampamuñcassu adhimuñcassu\
okappehi, \'\'saṅkhārapaccayā viññāṇa\'\'nti saddhaṃ muñcassu pamuñcassu
sampamuñcassu\
adhimuñcassu okappehi, viññāṇapaccayā nāmarūpanti saddhaṃ muñcassu
pamuñcassu\
sampamuñcassu adhimuñcassu okappehi, nāmarūpapaccayā salāyatananti
saddhaṃ\
muñcassu pamuñcassu sampamuñcassu adhimuñcassu okappehi,
salāyatanapaccayā\
phasso\'ti saddhaṃ muñcassu pamuñcassu sampamuñcassu adhimuñcassu
okappehi,\
phassapaccayā vedanā\'ti saddhaṃ muñcassu pamuñcassu sampamuñcassu
adhimuñcassu\
okappehi, vedanāpaccayā taṇhā\'ti saddhaṃ muñcassu pamuñcassu
sampamuñcassu\
adhimuñcassu okappehi, taṇhāpaccayā upādānanti saddhaṃ muñcassu
pamuñcassu\
sampamuñcassu adhimuñcassu okappehi, bhavapaccayā jātī\'ti saddhaṃ
muñcassu\
pamuñcassu sampamuñcassu adhimuñcassu okappehi, jātipaccayā
jarāmaraṇanti saddhaṃ\
muñcassu pamuñcassu sampamuñcassu adhimuñcassu okappehi, avijjānirodhā\
saṅkhāranirodho\'ti saddhaṃ muñcassu pamuñcassu sampamuñcassu
adhimuñcassu\
okappehi, saṅkhāranirodhā viññāṇanirodho\'ti saddhaṃ muñcassu
pamuñcassu\
sampamuñcassu adhimuñcassu okappehi, viññāṇanirodhā nāmarūpanirodho\'ti
saddhaṃ\
muñcassu pamuñcassu sampamuñcassu adhimuñcassu okappehi,
nāmarūpanirodhā\
salāyatananirodho\'ti saddhaṃ muñcassu pamuñcassu sampamuñcassu
adhimuñcassu\
okappehi, saḷāyatananirodhā phassanirodho\'ti saddhaṃ muñcassu
pamuñcassu\
sampamuñcassu adhimuñcassu okappehi, phassanirodhā vedanānirodho\'ti
saddhaṃ\
muñcassu pamuñcassu sampamuñcassu adhimuñcassu okappehi, vedanānirodhā\
taṇhānirodho\'ti saddhaṃ muñcassu pamuñcassu sampamuñcassu adhimuñcassu
okappehi,\
taṇhānirodhā upādānanirodho\'ti saddhaṃ muñcassu pamuñcassu
sampamuñcassu\
adhimuñcassu okappehi, upādānanirodhā bhavanirodho\'ti saddhaṃ muñcassu
pamuñcassu\
sampamuñcassu adhimuñcassu okappehi, bhavanirodhā jātinirodho\'ti
saddhaṃ muñcassu\
pamuñcassu sampamuñcassu adhimuñcassu okappehi, jātinirodhā
jarāmaraṇanirodho\'ti\
saddhaṃ muñcassu pamuñcassu sampamuñcassu adhimuñcassu okappehi, idaṃ
dukkhanti\
saddhaṃ muñcassu pamuñcassu sampamuñcassu adhimuñcassu okappehi, ayaṃ\
dukkhasamudayoti saddhaṃ muñcassu pamuñcassu sampamuñcassu adhimuñcassu\
okappehi, ayaṃ dukkhanirodhoti saddhaṃ muñcassu pamuñcassu
sampamuñcassu\
adhimuñcassu okappehi, ayaṃ dukkhanirodhagāminīpaṭipadāti saddhaṃ
muñcassu\
pamuñcassu sampamuñcassu adhimuñcassu okappehi, ime āsavā\'ti saddhaṃ
muñcassu\
pamuñcassu sampamuñcassu adhimuñcassu okappehi, ayaṃ āsavanirodhoti
saddhaṃ\
muñcassu pamuñcassu sampamuñcassu adhimuñcassu okappehi, ayaṃ\
āsavanirodhagāminīpaṭipadā\'ti saddhaṃ muñcassu pamuñcassu
sampamuñcassu\
adhimuñcassu okappehi, ime dhammā abhiññeyyāti saddhaṃ muñcassu
pamuñcassu\
sampamuñcassu adhimuñcassu okappehi, ime dhammā pariññeyyāti saddhaṃ
muñcassu\
pamuñcassu sampamuñcassu adhimuñcassu okappehi, ime dhammā pahātabbāti
saddhaṃ\
muñcassu pamuñcassu sampamuñcassu adhimuñcassu okappehi, ime dhammā
bhāvetabbāti\
saddhaṃ muñcassu pamuñcassu sampamuñcassu adhimuñcassu okappehi, ime
dhammā\
sacchikātabbāti saddhaṃ muñcassu pamuñcassu sampamuñcassu adhimuñcassu
okappehi,\
channaṃ phassāyatanānaṃ samudayañca atthaṅgamañca assādañca ādīnavañca
nissaraṇañca\
saddhaṃ muñcassu pamuñcassu sampamuñcassu adhimuñcassu okappehi,
pañcannaṃ\
upādānakkhandhānaṃ samudayañca atthaṅgamañca assādañca ādīnavañca
nissaraṇañca\
saddhaṃ muñcassu pamuñcassu sampamuñcassu adhimuñcassu okappehi,
catunnaṃ\
mahābhūtānaṃ samudayañca atthaṅgamañca assādañca ādīnavañca nissaraṇañca
saddhaṃ\
muñcassu pamuñcassu sampamuñcassu adhimuñcassu okappehi, \'yaṃ kiñci\
samudayadhammaṃ taṃ nirodhadhamma\'nti saddhaṃ muñcassu pamuñcassu\
sampamuñcassu adhimuñcassu okappehīti \'evameva tvampi\' pamuñcassu
saddhaṃ\'.\
. 7\
Gamissasi tvaṃ piṅgiya maccudheyyassa pāranti: \'maccudheyyaṃ\' vuccati
kilesā ca khandhā\
ca abhisaṅkhārā ca. Maccudheyyassa pāraṃ vuccati amataṃ nibbānaṃ \'\'yo
so\
sabbasaṅkhārasamatho sabbūpadhipaṭinissaggo taṇhakkhayo virāgo nirodho
nibbānaṃ.\
Gamissasi tvaṃ piṅgiya maccudheyyassa pāranti: tvaṃ pāraṃ gamissasi
pāraṃ adhigamissasi\
pāraṃ passissasi pāraṃ sacchikarissasīti \'gamissasi tvaṃ piṅgiya
maccudheyyassa pāraṃ\'.\
Tenāha bhagavā:\
\
Yathā ahu vakkali muttasaddho\
Bhadrāvudho ālavigotamo ca,\
Evameva tvampi pamuñcassu saddhaṃ\
Gamissasi tvaṃ piṅgiya maccudheyyassa pāranti.\
\
24\
\
Esa bhīyo pasīdāmi sutvāna munito vaco,\
Vivattacchado3 sambuddho akhilo paṭibhānavā.\
\
Esa bhīyo pasīdāmīti - esa bhīyo pasīdāmi, bhīyo bhīyo saddahāmi bhīyo
bhīyo\
(okappemi), bhīyo bhīyo adhimuccāmi, \'sabbe saṅkhārā aniccā\'ti bhīyo
bhīyo pasīdāmi,\
bhīyo bhīyo saddahāmi, bhīyo bhīyo okappemi, bhīyo bhīyo adhimuccāmi,
\'sabbe\
saṅkhārā dukkhā\'ti bhīyo bhīyo pasīdāmi, bhīyo bhīyo saddahāmi, bhīyo
bhīyo\
okappemi, bhīyo bhīyo adhimuccāmi, \'sabbe dhammā anattā\'ti bhīyo bhīyo
pasīdāmi,\
bhīyo bhīyo saddahāmi, bhīyo bhīyo okappemi, bhīyo bhīyo adhimuccāmi,
\'\'avijjāpaccayā\
saṅkhārā\'\'ti bhīyo bhīyo pasīdāmi, bhīyo bhīyo saddahāmi, bhīyo bhīyo
okappemi, bhīyo\
bhīyo adhimuccāmi, \'\'saṅkhārapaccayā viññāṇa\'\'nti bhīyo bhīyo
pasīdāmi, bhīyo bhīyo\
saddahāmi, bhīyo bhīyo okappemi, bhīyo bhīyo adhimuccāmi,
viññāṇapaccayā\
nāmarūpanti bhīyo bhīyo pasīdāmi, bhīyo bhīyo saddahāmi, bhīyo bhīyo
okappemi,\
bhīyo bhīyo adhimuccāmi, nāmarūpapaccayā salāyatananti bhīyo bhīyo
pasīdāmi, bhīyo\
bhīyo saddahāmi, bhīyo bhīyo okappemi, bhīyo bhīyo adhimuccāmi,
saḷāyatanapaccayā\
phasso\'ti bhīyo bhīyo pasīdāmi, bhīyo bhīyo saddahāmi, bhīyo bhīyo
okappemi, bhīyo\
bhīyo adhimuccāmi, phassapaccayā vedanā\'ti bhīyo bhīyo pasīdāmi, bhīyo
bhīyo\
saddahāmi, bhīyo bhīyo okappemi, bhīyo bhīyo adhimuccāmi, vedanāpaccayā
taṇhā\'ti\
bhīyo bhīyo pasīdāmi, bhīyo bhīyo saddahāmi, bhīyo bhīyo okappemi, bhīyo
bhīyo\
adhimuccāmi, taṇhāpaccayā upādānanti bhīyo bhīyo pasīdāmi, bhīyo bhīyo
saddahāmi,\
bhīyo bhīyo okappemi, bhīyo bhīyo adhimuccāmi, bhavapaccayā jātī\'ti
bhīyo bhīyo\
pasīdāmi, bhīyo bhīyo saddahāmi, bhīyo bhīyo okappemi, bhīyo bhīyo
adhimuccāmi,\
jātipaccayā jarāmaraṇanti bhīyo bhīyo pasīdāmi, bhīyo bhīyo saddahāmi,
bhīyo bhīyo\
okappemi, bhīyo bhīyo adhimuccāmi, avijjānirodhā saṅkhāranirodho\'ti
bhīyo bhīyo\
pasīdāmi, bhīyo bhīyo saddahāmi, bhīyo bhīyo okappemi, bhīyo bhīyo
adhimuccāmi,\
saṅkhāranirodhā viññāṇanirodho\'ti bhīyo bhīyo pasīdāmi, bhīyo bhīyo
saddahāmi, bhīyo\
bhīyo okappemi, bhīyo bhīyo adhimuccāmi, viññāṇanirodhā
nāmarūpanirodho\'ti bhīyo\
bhīyo pasīdāmi, bhīyo bhīyo saddahāmi, bhīyo bhīyo okappemi, bhīyo
bhīyo\
adhimuccāmi, nāmarūpanirodhā salāyatananirodho\'ti bhīyo bhīyo pasīdāmi,
bhīyo bhīyo\
saddahāmi, bhīyo bhīyo okappemi, bhīyo bhīyo adhimuccāmi,
saḷāyatananirodhā\
phassanirodho\'ti bhīyo bhīyo pasīdāmi, bhīyo bhīyo saddahāmi, bhīyo
bhīyo okappemi,\
bhīyo bhīyo adhimuccāmi, phassanirodhā vedanānirodho\'ti bhīyo bhīyo
pasīdāmi, bhīyo\
bhīyo saddahāmi, bhīyo bhīyo okappemi, bhīyo bhīyo adhimuccāmi,
vedanānirodhā\
taṇhānirodho\'ti bhīyo bhīyo pasīdāmi, bhīyo bhīyo saddahāmi, bhīyo
bhīyo okappemi,\
bhīyo bhīyo adhimuccāmi, taṇhānirodhā upādānanirodho\'ti bhīyo bhīyo
pasīdāmi, bhīyo\
bhīyo saddahāmi, bhīyo bhīyo okappemi, bhīyo bhīyo adhimuccāmi,
upādānanirodhā\
bhavanirodho\'ti bhīyo bhīyo pasīdāmi, bhīyo bhīyo saddahāmi, bhīyo
bhīyo okappemi,\
bhīyo bhīyo adhimuccāmi, bhavanirodhā jātinirodho\'ti bhīyo bhīyo
pasīdāmi, bhīyo bhīyo\
saddahāmi, bhīyo bhīyo okappemi, bhīyo bhīyo adhimuccāmi, jātinirodhā\
jarāmaraṇanirodho\'ti bhīyo bhīyo pasīdāmi, bhīyo bhīyo saddahāmi, bhīyo
bhīyo\
okappemi, bhīyo bhīyo adhimuccāmi, idaṃ dukkhanti bhīyo bhīyo pasīdāmi,
bhīyo bhīyo\
saddahāmi, bhīyo bhīyo okappemi, bhīyo bhīyo adhimuccāmi, ayaṃ
dukkhasamudayoti\
bhīyo bhīyo pasīdāmi, bhīyo bhīyo saddahāmi, bhīyo bhīyo okappemi, bhīyo
bhīyo\
adhimuccāmi, ayaṃ dukkhanirodhoti bhīyo bhīyo pasīdāmi, bhīyo bhīyo
saddahāmi,\
bhīyo bhīyo okappemi, bhīyo bhīyo adhimuccāmi, ayaṃ
dukkhanirodhagāminīpaṭipadāti\
bhīyo bhīyo pasīdāmi, bhīyo bhīyo saddahāmi, bhīyo bhīyo okappemi, bhīyo
bhīyo\
adhimuccāmi, ime āsavā\'ti bhīyo bhīyo pasīdāmi, bhīyo bhīyo saddahāmi,
bhīyo bhīyo\
okappemi, bhīyo bhīyo adhimuccāmi, ayaṃ āsavanirodhoti bhīyo bhīyo
pasīdāmi, bhīyo\
bhīyo saddahāmi, bhīyo bhīyo okappemi, bhīyo bhīyo adhimuccāmi, ayaṃ\
āsavanirodhagāminīpaṭipadā\'ti bhīyo bhīyo pasīdāmi, bhīyo bhīyo
saddahāmi, bhīyo\
bhīyo okappemi, bhīyo bhīyo adhimuccāmi, ime dhammā abhiññeyyāti bhīyo
bhīyo\
pasīdāmi, bhīyo bhīyo saddahāmi, bhīyo bhīyo okappemi, bhīyo bhīyo
adhimuccāmi, ime\
dhammā pariññeyyāti bhīyo bhīyo pasīdāmi, bhīyo bhīyo saddahāmi, bhīyo
bhīyo\
okappemi, bhīyo bhīyo adhimuccāmi, ime dhammā pahātabbāti bhīyo bhīyo
pasīdāmi,\
bhīyo bhīyo saddahāmi, bhīyo bhīyo okappemi, bhīyo bhīyo adhimuccāmi,
ime dhammā\
bhāvetabbāti bhīyo bhīyo pasīdāmi, bhīyo bhīyo saddahāmi, bhīyo bhīyo
okappemi,\
bhīyo bhīyo adhimuccāmi, ime dhammā sacchikātabbāti bhīyo bhīyo
pasīdāmi, bhīyo\
bhīyo saddahāmi, bhīyo bhīyo okappemi, bhīyo bhīyo adhimuccāmi, channaṃ\
phassāyatanānaṃ samudayañca atthaṅgamañca assādañca ādīnavañca
nissaraṇañca bhīyo\
bhīyo pasīdāmi, bhīyo bhīyo saddahāmi, bhīyo bhīyo okappemi, bhīyo
bhīyo\
adhimuccāmi, pañcannaṃ upādānakkhandhānaṃ samudayañca atthaṅgamañca
assādañca\
ādīnavañca nissaraṇañca bhīyo bhīyo pasīdāmi, bhīyo bhīyo saddahāmi,
bhīyo bhīyo\
okappemi, bhīyo bhīyo adhimuccāmi, catunnaṃ mahābhūtānaṃ samudayañca\
atthaṅgamañca assādañca ādīnavañca nissaraṇañca bhīyo bhīyo pasīdāmi,
bhīyo bhīyo\
saddahāmi, bhīyo bhīyo okappemi, bhīyo bhīyo adhimuccāmi, \'yaṃ kiñci\
samudayadhammaṃ taṃ nirodhadhamma\'nti bhīyo bhīyo pasīdāmi, bhīyo
bhīyo\
saddahāmi, bhīyo bhīyo okappemi, bhīyo bhīyo adhimuccāmīti \'esa bhīyo
pasīdāmi\'.\
\
1. Tvaṃ - va-vi-ka, machasaṃ,\
2. Tvaṃ - pa-va-vi-ka.\
3. Vivattacchaddo - pana,\
Vivaṭṭacchado - machasaṃ.\
\
\[BJT Page 472\] \[\\x 472/\]\
\
Sutvāna munino vacoti - \'munī\'ti \'monaṃ\' vuccati ñāṇaṃ, yā paññā
pajānanā vicayo\
pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ
kosallaṃ\
nepuññaṃ vebhavyā cintā upaparikkhā bhūri medhā pariṇāyikā vipassanā
sampajaññaṃ\
patodo paññā paññindriyaṃ paññābalaṃ paññāsatthaṃ paññāpāsādo
paññāāloko\
paññāobhāso paññāpajjoto paññāpāsādo paññāāloko paññāobhāso
paññāpajjoto\
paññāratanaṃ amoho dhammavicayo sammādiṭṭhi, tena ñāṇena samannāgato
muni\
monappattoti.\
\
Tīṇi moneyyāni: kāyamoneyyaṃ vacīmoneyyaṃ manomoneyyaṃ. Katamaṃ
kāyamoneyyaṃ?\
Tividhānaṃ kāyaduccaritānaṃ pahānaṃ kāyamoneyyaṃ. Tividhaṃ
kāyasucaritaṃ\
kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,\
pariññāsahagato maggo kāyamoneyyaṃ, kāye chandarāgassa pahānaṃ
kāyamoneyyaṃ,\
kāyasaṃkhārānirodho catutthajjhānasamāpatti kāyamoneyyaṃ. Idaṃ
kāyamoneyyaṃ.\
\
Katamaṃ vacīmoneyyaṃ? Catubbidhānaṃ vacīduccaritānaṃ pahānaṃ
vacīmoneyyaṃ,\
vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ, vācāpariññā\
vacīmoneyyaṃ, pariññāsahagato maggo vacīmoneyyaṃ, vācāya chandarāgassa
pahānaṃ\
vacīmoneyyaṃ. Vacīsaṃkhāranirodho dutiyajjhānasamāpatti vacīmoneyyaṃ.
Idaṃ\
vacīmoneyyaṃ.\
\
Katamaṃ manomoneyyaṃ? Tividhānaṃ manoduccaritānaṃ pahānaṃ manomoneyyaṃ,\
tividhaṃ manosucaritaṃ manomoneyyaṃ, cittārammaṇe ñāṇaṃ manomoneyyaṃ,
cittapariññā\
manomoneyyaṃ, pariññāsahagato maggo manomoneyyaṃ, citte chandarāgassa
pahānaṃ\
manomoneyyaṃ, cittasaṃkhāranirodho saññāvedayitanirodhasamāpatti
manomoneyyaṃ. Idaṃ\
manomoneyyaṃ.\
\
1. \'\'Kāyamuniṃ vācāmuniṃ manomunimanāsavaṃ,\
Muniṃ moneyyasampannaṃ āhu sabbappahāyinaṃ.\
\
2. Kāyamuniṃ vācāmuniṃ manomunimanāsavaṃ\
Muniṃ moneyyasampannaṃ āhu ninhātapāpaka\'\'nti.\
\
Imehi tīhi moneyyehi dhammehi samannāgato cha munino: agāramunino
anagāramunino\
sekhamunino asekhamunino paccekamunino munimuninoti. Katame agāramunino?
Ye te\
agārikā diṭṭhapadā viññātasāsanā, ime agāramunino. Katame anagāramunino?
Ye te\
pabbajitā diṭṭhapadā viññātasāsanā, ime anagāramunino. Satta sekhā
sekhamunino.\
Arahanto asekhamunino. Paccekabuddhā paccekamunino. Munimunino vuccanti
tathāgatā\
arahanto sammāsambuddhā.\
\
3. \'\'Na monena muni hoti mūḷharūpo aviddasu,\
Yo ca tulaṃva paggayha varamādāya paṇḍito.\
\
4. Pāpāni parivajjeti sa munī tena so munī,\
Yo munāti ubho loke munī tena pavuccatī. \'\'\
\
5. \'\'Asatañca satañca ñatvā dhammaṃ\
Ajjhattaṃ bahiddhā ca sabbaloke,\
Devamanussehi pūjito yo\
Saṅgajālamaticca so munī.\
\
Sutvāna munino vacoti tuyhaṃ vacanaṃ byappathaṃ desanaṃ anusāsanaṃ
anusiṭṭhiṃ1\
sutvāna2 uggahetvāna upadhārayitvāna upalakkhiyitvānāti \'sutvāna munino
vaco\'.\
\
Vivattacchado sambuddhoti - \'chadana\'nti pañca chadanānīti:
taṇhāchadanaṃ\
diṭṭhichadanaṃ kilesachadanaṃ duccaritachadanaṃ avijjāchadanaṃ tāni
chadanāni buddhassa\
bhagavato vivaṭāni3 viddhaṃsitāni ugghaṭitāni samugghaṭitāni pahīnāni
samucchinnāni\
vūpasannāni paṭippassaddhāni abhabbuppattikāni ñāṇagginā daḍḍhāni, tasmā
buddho\
vivattacchado. \'Buddho\'ti yo so bhagavā sayambhū anācariyako pubbe
ananussutesu\
dhammesu sāmaṃ saccāni abhisambujjhi, tattha ca sabbaññutaṃ patto balesu
ca vasībhāvaṃ.\
Buddhoti kenaṭṭhena buddho: bujjhitā saccānīti buddho, bodhetā pajāyāti
buddho,\
sabbaññutāya buddho, sabbadassāvitāya buddho, anaññaneyyatāya buddho,
visavitāya\
buddho, khīṇāsavasaṅkhātena buddho, nirupakkilesasaṅkhātena buddho,
ekantavītarāgoti\
buddho ekantavītadosoti buddho, ekantavītamohoti buddho,
ekantanikkilesoti buddho\
ekāyanamaggaṃ gatoti, buddho eko anuttaraṃ sammāsambodhiṃ
abhisambuddhoti buddho.\
Abuddhivihatattā buddhipaṭilābhāti buddho. Buddhoti netaṃ nāmaṃ mātarā
kataṃ, na pitarā\
kataṃ na bhātarā kataṃ, na bhaginiyā kataṃ, na mittāmaccehi kataṃ, na
ñātisālohitehi kataṃ,\
na samaṇabrāhmaṇehi kataṃ, na devatāhi kataṃ, vimokkhantikametaṃ
buddhānaṃ\
bhagavantānaṃ bodhiyā mūle saha sabbaññutañāṇassa paṭilābhā sacchikā
paññatti yadidaṃ\
buddhoti \'vivattacchado sambuddho\'.\
\
Akhilo paṭibhānavāti \'akhilo\'ti rāgo khilo, doso khilo, moho khilo,
kodho khilo, upanāho\
khilo, makkho khilo, paḷāso khilo, issā khilo, macchariyaṃ khilo, māyā
khilo, sāṭheyyaṃ\
khilo, thambho khilo, sārambho khilo, māno khilo, atimāno khilo, mado
khilo, pamādo\
khilo, sabbe kilesā khilā, sabbe duccaritā khilā, sabbe darathā khilā,
sabbe pariḷāhā khilā,\
sabbe santāpā khilā, sabbākusalābhisaṃkhārā khilā. Te khilā buddhassa
bhagavato pahīnā\
ucchinnamūlā tālāvatthukatā anabhāvakatā4 āyatiṃ anuppādadhammā, tasmā
buddho akhilo.\
Paṭibhānavāti: tayo paṭibhānavanto: pariyattipaṭibhānavā
paripucchāpaṭibhānavā.\
Adhigamapaṭibhānavā: katamo pariyatti paṭibhānavā: idhekaccassa
pakatiyā5 pariyāputaṃ6\
\'hoti: suttaṃ geyyaṃ vyākaraṇaṃ gāthaṃ udānaṃ itivuttakaṃ jātakaṃ
abbhutadhammaṃ\
vedallaṃ\' tassa pariyattiṃ nissāya paṭibhāti ayaṃ
pariyattipaṭibhānavā.\
\
Katamo paripucchā paṭibhānavā: idhekacco paripucchito hoti atthe ca ñāye
ca lakkhaṇe ca\
kāraṇe ca ṭhānāṭhāne ca. Tassa paripucchaṃ nissāya paṭibhāti ayaṃ
paripucchāpaṭibhānavā.\
Katamo adhigamapaṭibhānavā: idhekaccassa adhigatā honti cattāro
satipaṭṭhānā cattāro\
sammappadhānā cattāro iddhipādā pañcindriyāni pañca balāni satta
bojjhaṅgā ariyo\
aṭṭhaṅgiko maggo cattāro ca ariyamaggā cattāri ca sāmaññaphalāti catasso
paṭisambhidāyo\
cha ca abhiññāyo. Tassa attho ñāto, dhammo ñāto, nirutti ñātā. Atthe
ñāte attho paṭibhāti,\
dhamme ñāte dhammo paṭibhāti, niruttiyā ñātāya nirutti paṭibhāti. Imesu
tīsu ñāṇesu\
ñāṇaṃ paṭibhānapaṭisambhidā. Bhagavā imāya (paṭibhānapaṭisambhidāya)
upeto samupeto\
upagato samupagato upapanno sampanno samannāgato tasmā buddho
paṭibhānavā. Yassa\
pariyatti natthi, paripucchā natthi, adhigamo natthi, kiṃ tassa
paṭibhāyissatīti \'akhilo\
paṭibhānavā\'.\
\
1. Anusandhiṃ - pa va vi ka\
Anusiṭṭhaṃ - machasaṃ\
2. Sutvā sunitva uggahetvā upadhāretvā - pana\
3. Vigatāni - va-vi-ka\
4. Anabhāvaṃgatā - va-vi-ka, ma cha syā,\
5. Buddhavacanaṃ pakatiyā - machasaṃ,\
6. Pariyā sumaṃ - syā.\
\
\[BJT Page 474\] \[\\x 474/\]\
\
Tenāha thero piṅgiyo:\
\
\'\'Esa bhīyo pasīdāmi sutvāna munino vaco,\
Vivattacchado sambuddho akhilo paṭibhānavā\'\'ti.\
\
25\
\
Adhideve abhiññāya sabbaṃ vedi paroparaṃ,\
Pañhānantakaro satthā kaṅkhīnaṃ paṭijānataṃ.\
\
Adhideve abhiññāyāti - devā\'ti tayo devā sammutidevā uppattidevā
visuddhidevā. Katame\
sammutidevā: \'sammutidevā\' vuccanti rājāno ca rājakumārā ca deviyo ca,
ime vuccanti\
sammutidevā. Katame uppattidevā: \'uppattidevā\' vuccanti
cātummahārājikā devā tāvatiṃsā\
devā yāmā devā tusitā devā nimmāṇaratī devā paranimmitavasavattī devā
brahmakāyikā\
devā ye ca devā taduttari ime vuccanti uppattidevā. Katame visuddhidevā:
\'visuddhidevā\'\
vuccanti tathāgatā tathāgatasāvakā arahanto khīṇāsavā, ye ca
paccekasambuddhā, ime\
vuccanti visuddhidevā. Bhagavā sammutideve adhidevāti1 abhiññāya
uppattideve\
adhidevāti1. Abhiññāya visuddhideve adhidevāti abhiññāya jānitvā
tulayitvā tīrayitvā\
vibhāvayitvā katvāti adhideve abhiññāya.\
\
Sabbaṃ vedi paroparanti: bhagavā attano ca paresaṃ ca adhidevakare
dhamme vedi aññāsi\
apassi2. Paṭivijjha. Katame attano adhidevakarā dhammā: sammāpaṭipadā
anulomapaṭipadā\
apaccanīkapaṭipadā anvatthapaṭipadā dhammānudhammapaṭipadā sīlesu
paripurikāritā\
indriyesu guttadvāratā bhojane mattaññutā jāgariyānuyogo satisampajaññaṃ
cattāro\
satipaṭṭhānā cattāro sammappadhānā cattāro iddhipādā pañcindriyāni
pañcabalāni\
sattabojjhaṅge ariyo aṭṭhaṅgiko maggo. Ime vuccanti attano adhidevakarā
dhammā. Katame\
paresaṃ adhidevakarā dhammā: sammāpaṭipadā anulomapaṭipadā
apaccanīkapaṭipadā\
anvatthapaṭipadā dhammānudhammapaṭipadā sīlesu paripurikāritā indriyesu
guttadvāratā\
bhojane mattaññutā jāgariyānuyogo satisampajaññaṃ cattāro satipaṭṭhānā
cattāro\
sammappadhānā cattāro iddhipādā pañcindriyāni pañcabalāni sattabojjhaṅge
ariyo\
aṭṭhaṅgiko maggo. Ime vuccanti paresaṃ adhidevakarā dhammā. Evaṃ bhagavā
attano ca\
paresaṃ ca adhidevakare dhamme vedi aññāsi. Apassi2 paṭivijjhati
\'sabbaṃ vedi paroparaṃ\'.\
\
1. Atidevāti-va-vi-ka\
2. Passi-va-vi-ka\
\
\[BJT Page 476\] \[\\x 476/\]\
\
Pañhānantakaro satthāti: bhagavā pārāyanikapañhānaṃ antakaro
pariyantakaro\
paricchedakaro parivaṭumakaro. Sabhiyapañhānaṃ (antakaro) pariyantakaro,
paricchedakaro\
parivaṭumakaro sakkapañhānaṃ suyāmapañhānaṃ bhikkhupañhānaṃ
bhikkhunīpañhānaṃ\
upāsakapañhānaṃ upāsikāpañhānaṃ rājapañhānaṃ khattiyapañhānaṃ
brāhmaṇapañhānaṃ\
vessapañhānaṃ suddapañhānaṃ devapañhānaṃ brahmapañhānaṃ antakaro
pariyantakaro\
paricchedakaro parivaṭumakaroti pañhānantakaro. Satthāti: bhagavā
sattavāho yathā\
satthavāho satthe1. Kantāraṃ tāreti, corakantāraṃ tāreti, vāḷakantāraṃ
tāreti,\
dubbhikkhakantāraṃ tāreti, nirudakakantāraṃ tāreti, uttāreti nittāreti
patāreti\
khemantabhūmiṃ2 saṃpāpeti. Evameva bhagavā satthavāho satte kantāraṃ
tāreti jātikantāraṃ\
tāreti, jarākantāraṃ tāreti, vyādhikantāraṃ tāreti. Maraṇakantāraṃ
tāreti,\
sokaparidevadukkhadomanassupāyāsakantāraṃ tāreti, rāgakantāraṃ tāreti,
dosakantāraṃ\
tāreti, mohakantāraṃ tāreti, mānakantāraṃ tāreti, diṭṭhikantāraṃ tāreti,
kilesakantāraṃ tāreti,\
duccaritakantāraṃ tāreti, rāgagahanaṃ tāreti, dosagahanaṃ tāreti,
mohagahanaṃ tāreti,\
diṭṭhigahaṇaṃ tāreti, kilesagahanaṃ tāreti, duccaritagahanaṃ tāreti
uttāreti nittāreti patāreti\
khemantabhūmiṃ amataṃ nibbānaṃ sampāpetīti evampi bhagavā satthavāho,\
\
Athavā bhagavā netā vinetā anunetā paññāpetā nijjhāpetā pekkhetā3
pasādetāti evampi\
bhagavā satthavāho. Athavā bhagavā anuppannassa maggassa uppādetā
asañjātassa\
maggassa sañjanetā. Anakkhātassa maggassa akkhātā, maggaññu maggavidū
maggakovido\
maggānugā ca panassa4 etarahi sāvakā viharanti pacchā samannāgatāti
evampi bhagavā\
satthavāhoti.\
\
Kaṅkhīnaṃ paṭijānatanti: sakaṅkhā āgantvā nikkaṅkhā5 sampajjanti
salekhā6 āgantvā\
nillekhā sampajjanti sadveḷhakā āgantvā nidveḷhakā sampajjanti
savicikicchā āgantvā\
nibbicikicchā sampajjanti sarāgā āgantvā vītarāgā sampajjanti sadosā
āgantvā vītadosā\
sampajjanti samohā āgantvā vītamohā sampajjanti sakilesā āgantvā
nikkilesā sampajjantīti\
\'kaṅkhīnaṃ paṭijānataṃ\'\
\
Tenāha thero piṅgiyo:\
\
\'\'Adhideve abhiññāya sabbaṃ vedi paroparaṃ,\
Pañhānantakaro satthā kaṅkhīnaṃ paṭijānata\'\'nti.\
\
1. Satthaṃ pana\
2. Khemantaṃ - machasaṃ\
3. Pekkhatā - machasaṃ\
4. Maggānugāva pana - machasaṃ\
5. Nissaṅkā - pana\
6. Sallekhā - machasaṃ\
7. Saṃkīlesa - pana\
\
\[BJT Page 478\] \[\\x 478/\]\
\
26.\
\
Asaṃhīraṃ asaṅkuppaṃ\
Yassa natthi upamā kvaci,\
Addhā gamissāmi na mettha kaṅkhā\
Evaṃ maṃ dhārehi adhimuttacittaṃ.\
\
Asaṃhīraṃ asaṅkuppanti: asaṃhīraṃ vuccati amataṃ nibbānaṃ \'\'yo so
sabbasaṅkhārasamatho\
sabbūpadhipaṭinissaggo taṇhakkhayo virāgo nirodho nibbānaṃ. Asaṃhīranti:
rāgena dosena\
mohena kodhena upanāhena makkhena palāsena issāya macchariyena māyāya
sāṭheyyena\
thambhena sārambhena mānena atimānena madena pamādena sabbakilesehi\
sabbaduccaritehi sabbapariḷāhehi sabbāsavehi sabbadarathehi
sabbasantāpehi\
sabbākusalābhisaṃkhārehi asaṃhāriyaṃ nibbānaṃ niccaṃ dhuvaṃ sassataṃ\
aviparināmadhammanti asaṃhīraṃ asaṃkuppanti: \'asaṃkuppaṃ\' vuccati
amataṃ nibbānaṃ, yo\
so sabbasaṃkhārasamatho sabbūpadhipaṭinissaggo taṇhakkhayo virāgo
nirodho nibbānaṃ,\
yassa na uppādo paññāyati, na vayo paññāyati, na tassa aññathattaṃ
paññāyati, nibbānaṃ\
niccaṃ dhuvaṃ sassataṃ aviparināmadhammanti \'asaṃhīraṃ asaṃkuppaṃ\'.\
\
Yassa natthi upamā kvacīti - \'yassā\'ti nibbānassa1 natthi upamā ti
upamā natthi upanidhā\
natthi sadisaṃ natthi paṭibhāgo natthi na santi na saṃvijjati
nūpalabbhati. Kvacīti. Kvaci\
kimhici katthaci ajjhattaṃ vā bahiddhā va ajjhattabahiddhā vāti. \'Yassa
natthi upamā kvaci\'.\
\
Addhā gamissāmi na mettha kaṅkhāti \'addhā\'ti ekaṃsavacanaṃ
nissaṃsayavacanaṃ\
nikkaṅkhāvacanaṃ advejjhavacanaṃ adveḷhakavacanaṃ niyogavacanaṃ
anvatthavacanaṃ\
apaṇṇakavacanaṃ aviruddhavacanaṃ avatthāpanavacanametaṃ \'addhā\'ti.
Gamissāmīti\
gamissāmi adhigamissāmi phassissāmi3 sacchikarissāmīti
\'addhāgamissāmi\'. Na mettha\
kaṅkhāti \'etthā\'ti nibbāne. Kaṅkhā natthi vicikicchā natthi dveḷhakaṃ
natthi saṃsayo natthi\
na santi na saṃvijjati nūpalabbhati pahīno samucchinno vūpasanto
paṭippassaddho\
abhabbuppattiko ñāṇagginā daḍḍhoti \'addhā gamissāmi na mettha
kaṅkhā\'.\
\
1. Nibbānassa - machasaṃ\
2. Tassa aññadatthu - syā,\
3. Passissāmi - macce\
\
\[BJT Page 480\] \[\\x 480/\]\
\
Evaṃ maṃ dhārehi adhimuttacittanti - \'evaṃ maṃ dhārehī\'ti evaṃ maṃ
upalakkhehi cittaṃ\
nibbānaninnaṃ nibbānaponaṃ nibbānapabbhāraṃ nibbānādhimuttanti \'evaṃ
maṃ dhārehi\
adhimuttacittanti\'.\
\
Tenāha thero piṅgiyo:\
Asaṃhīraṃ asaṃkuppaṃ\
Yassa natthi upamā kvaci\
Addhā gamissāmi na mettha kaṅkhā\
Evaṃ maṃ dhārehi adhimuttacittanti.\
\
Piṅgiyasuttantaṃ soḷasi\
\
Pārāyana vaggo niṭṭhito\
\
\[BJT Page 482\] \[\\x 482/\]\
\
Khaggavisāṇa suttaniddeso\
\
(1)\
\
Sabbesu bhūtesu nidhāya daṇḍaṃ\
Aviheṭhayaṃ1 aññatarampi tesaṃ,\
Na puttamiccheyya kuto sahāyaṃ\
Eko care khaggavisāṇakappo.\
\
Sabbesu bhūtesu nidhāya daṇḍanti - \'sabbesū\'ti sabbena sabbaṃ,
sabbathā sabbaṃ, asesaṃ\
nissesaṃ pariyādiyanavacanametaṃ2 \'sabbesū\'ti. Bhūtesūti: \'bhūtā,
vuccanti: tasā ca thāvarā ca.\
Tasāti yesaṃ tasinā taṇhā3 appahīnā, yesaṃ ca bhayabheravā appahīnā,
kiṃkāraṇā vuccanti\
tasā: te4 tasanti uttasanti paritasanti bhāyanti saṃtāsaṃ5. Āpajjanti,
taṃkāraṇā vuccanti tasā.\
Thāvarāti: yesaṃ tasinā taṇhā3 pahīnā, yesaṃ ca bhayabheravā pahīnā.
Kiṃkāraṇā vuccanti\
thāvarā, te na tasanti na uttasanti na paritasanti na bhāyanti na
santāsaṃ5 āpajjanti,\
taṃkāraṇā vuccanti thāvarā. Daṇḍāti6: tayo daṇḍā: kāyadaṇḍo vacīdaṇḍo
manodaṇḍo.\
Tividhaṃ kāyaduccaritaṃ kāyadaṇḍo, catubbidhaṃ vacīduccaritaṃ vacīdaṇḍo,
tividhaṃ\
manoduccaritaṃ mano daṇḍo. Sabbesu bhūtesu nidhāya daṇḍanti sabbesu
bhūtesu daṇḍaṃ\
nidhāya nidahitvā oropayitvā samoropayitvā nikkhipitvā
paṭippassambhitvāti \'sabbesu\
bhūtesu nidhāya daṇḍaṃ. \'\
\
Aviheṭhayaṃ aññatarampi tesanti ekamekampi sattaṃ pāṇinā vā leḍḍunā vā
daṇḍena vā\
satthena vā anduyā vā7 rajjuyā vā aviheṭhayanto, sabbepi satte pāṇinā vā
leḍḍunā vā\
daṇḍena vā satthena vā anduyā vā rajjuyā vā, aviheṭhayantoti
\'aviheṭhayaṃ aññatarampi\
tesaṃ. \'\
\
1. Aheṭhayaṃ - syā,\
2. Pariyādaya vacanametaṃ - syā,\
3. Tasitataṇhā - machasaṃ, taṇhā - syā\
4. Tena - pa-va-vi-ka.\
5. Saṃtāpaṃ - syā\
6. Daṇḍantī - machasaṃ.\
7. Addayā vā - va-vi-ka, aruyā vā- syā\
\
\[BJT Page 484\] \[\\x 484/\]\
\
Na puttamiccheyya kuto sahāyanti - nā\'ti paṭikkhepo, puttāti cattāro
puttā: atrajo1 putto\
khettajo putto dinnako putto antevāsiko putto. Sahāyanti sahāyā
vuccanti: yehi saha\
āgamanaṃ phāsu, gamanaṃ phāsu, gamanāgamanaṃ phāsu. hānaṃ phāsu,
nisajjā2 phāsu,\
sayanaṃ phāsu, ālapanaṃ phāsu, sallapanaṃ phāsu, ullapanaṃ phāsu,
samullapanaṃ phāsu.\
Na puttamiccheyya kuto sahāyanti: puttamapi na iccheyya na sādiyeyya na
patthayeyya na\
pihayeyya nābhijappeyya, kuto mittaṃ vā sandiṭṭhaṃ vā sambhattaṃ vā
sahāyaṃ vā\
iccheyya4 sādiyeyya pattheyya pihayeyya abhijappeyyāti \'na
puttamiccheyya kuto sahāyaṃ\'.\
\[PTS Page 057\] \[\\q 57/\]\
Eko care khaggavisāṇakappoti \'eko\'ti so paccekabuddho
pabbajjāsaṅkhātena eko,\
adutiyaṭṭhena eko, taṇhāya pahānaṭṭhena5. Eko, ekantavītarāgoti eko,
ekantavītadosoti\
eko, ekantavītamohoti eko, ekantanikkilesoti eko, ekāyanamaggaṃ gatoti
eko, eko anuttaraṃ\
paccekasambodhiṃ abhisambuddhoti eko.\
\
Kathaṃ so paccekasambuddho pabbajjāsaṅkhātena eko: so paccekasambuddho
sabbaṃ\
gharāvāsapaḷibodhaṃ chinditvā puttadārapaḷibodhaṃ chinditvā
ñātipaḷibodhaṃ chinditvā\
sannidhipaḷibodhaṃ chinditvā kesamassuṃ ohāretvā kāsāyāti vattāni
acchādetvā agārasmā\
anagāriyaṃ pabbajitvā akiñcanabhāvaṃ upagantvā eko carati viharati
irīyati vattati pāleti\
yapeti yāpeti. Evaṃ so paccekasambuddho pabbajjāsaṅkhātena eko.\
\
Kathaṃ so paccekasambuddho adutiyaṭṭhena eko: so evaṃ pabbajito samāno
eko araññe\
vanapatthāni pantāni6 senāsanāni paṭisevati appasaddāni appanigghosāni
vijanavātāni\
manussarāhaseyyakāni paṭisallānasāruppāni. So eko carati, eko gacchati,
eko tiṭṭhati, eko\
nisīdati, eko seyyaṃ kappeti, eko gāmaṃ piṇḍāya pavisati, eko
abhikkamati, eko\
paṭikkamati, eko raho nisīdati, eko caṅkamaṃ adhiṭṭhāti, eko carati,
viharati irīyati vattati\
pāleti yapeti yāpetīti evaṃ so paccekasambuddho adutiyaṭṭhena eko.\
\
1. Attajo - syā.\
2. Nisajjanaṃ - syā,\
3. Nipajjanaṃ - sayā.\
4. Icchissati syā\
5. Taṇhā pahānaṭṭhena - pana, syā\
6. Panthāni - pa vi, vi, ka\
\
\[BJT Page 486\] \[\\x 486/\]\
\
Kathaṃ so paccekasambuddho taṇhāya pahānaṭṭhena eko, so evaṃ eko adutiyo
appamatto\
ātāpī pahitatto viharanto mahāpadhānaṃ padahanto māraṃ sasenaṃ1 namuciṃ
kaṇhaṃ\
pamattabandhuṃ midhametva2 taṇhājāliniṃ3 saritaṃ visantikaṃ4 pajahi
vinodehi byantiakāsi\
anabhāvaṃ gamesīti.\
\
1. \'\'Taṇhā dutiyo puriso dīghamaddhāna saṃsaraṃ,\
Itthabhāvaññathābhāvaṃ saṃsāraṃ nātivattati.\
\
2. Evamādīnavaṃ5 ñatvā taṇhā6 dukkhassa sambhavaṃ,\
Vītataṇho anādāno sato bhikkhu paribbaje\'\'ti. \[A\]\
\
Evaṃ so paccekasambuddho taṇhāya pahānaṭṭhena eko.\
\
Kathaṃ so paccekasambuddho ekantavītarāgoti eko: rāgassa pahīnattā
ekantavītarāgoti eko\
dosassa pahīnattā ekantavītadosoti eko, mohassa pahīnattā
ekantavītamohoti eko,\
kilesānaṃ pahīnattā ekantanikkilesoti eko, evaṃ so paccekasambuddho
ekantavītarāgoti eko.\
\
Kathaṃ so paccekasambuddho ekāyanamaggaṃ gatoti eko: \'ekāyanamaggo\'
vuccati: cattāro\
satipaṭṭhānā cattāro sammappadhānā cattāro iddhipādā pañcindriyāni
pañcabalāni satta\
bojjhaṅgā ariyo aṭṭhaṅgiko maggo.\
\
1. Sasenakanaṃ - pa-vi-ka, machasaṃ.\
2. Vidhametvā ca - machasaṃ\
3. Taṇhaṃ jāliniṃ - syā,\
4. Visaritaṃ visattikaṃ - machasaṃ\
5. Etamādinavaṃ - pa. Machasaṃ\
6. Taṇhaṃ - machasaṃ,\
\[A.\] Catukkaṅguttara - bhaṇḍagāmavagga\
Suttanipāta - dvayatānupassanāsutta.\
Itivuttaka anīyavagga\
\
\[BJT Page 488\] \[\\x 488/\]\
\
3. Ekāyanaṃ jāti khayantadassī\
Maggaṃ pajānāti hitānukampī\
Etena maggena tariṃsu pubbe\
Tarissanti ye ca taranti oghaṃ\'.\
\
Evaṃ so paccekasambuddho ekāyanamaggaṃ gatoti eko. Kathaṃ so
paccekasambuddho eko\
anuttaraṃ paccekasambodhiṃ1 abhisambuddhoti eko: \'bodhi\' vuccati
catusu maggesu ñāṇaṃ,\
\'\'paññā paññindriyaṃ paññābalaṃ paññāsatthaṃ paññāpāsādo paññāāloko
paññāobhāso\
paññāpajjoto paññāratanaṃ amoho dhammavicayasambojjhaṅgo vīmaṃsā
vipassanā\
sammādiṭṭhi\'\' so paccekasambuddho tena paccekabodhiñāṇena \'sabbe
saṅkhārā aniccā\'ti\
bujjha, \'sabbe saṅkhārā dukkhā\'ti bujjha, \'sabbe dhammā anattā\'ti
bujjha, \'\'avijjāpaccayā\
saṅkhārā\'\'ti bujjha, \'\'saṅkhārapaccayā viññāṇa\'\'nti bujjha,
viññāṇapaccayā nāmarūpanti\
bujjha, nāmarūpapaccayā salāyatananti bujjha, salāyatanapaccayā
phasso\'ti bujjha,\
phassapaccayā vedanā\'ti bujjha, vedanāpaccayā taṇhā\'ti bujjha,
taṇhāpaccayā upādānanti\
bujjha, bhavapaccayā jātī\'ti bujjha, jātipaccayā jarāmaraṇanti bujjha,
avijjānirodhā\
saṅkhāranirodho\'ti bujjha, saṅkhāranirodhā viññāṇanirodho\'ti bujjha,
viññāṇanirodhā\
nāmarūpanirodho\'ti bujjha, nāmarūpanirodhā salāyatananirodho\'ti
bujjha, saḷāyatananirodhā\
phassanirodho\'ti bujjha, phassanirodhā vedanānirodho\'ti bujjha,
vedanānirodhā\
taṇhānirodho\'ti bujjha, taṇhānirodhā upādānanirodho\'ti bujjha,
upādānanirodhā\
bhavanirodho\'ti bujjha, bhavanirodhā jātinirodho\'ti bujjha,
jātinirodhā jarāmaraṇanirodho\'ti\
bujjha,\
Idaṃ dukkhanti bujjha, ayaṃ dukkhasamudayoti bujjha, ayaṃ
dukkhanirodhoti bujjha, ayaṃ\
dukkhanirodhagāminīpaṭipadāti bujjha, ime āsavā\'ti bujjha, ayaṃ
āsavanirodhoti bujjha,\
ayaṃ āsavanirodhagāminīpaṭipadā\'ti bujjha, ime dhammā abhiññeyyāti
bujjha, ime dhammā\
pariññeyyāti bujjha, ime dhammā pahātabbāti bujjha, ime dhammā
bhāvetabbāti bujjha, ime\
dhammā sacchikātabbāti bujjha, channaṃ phassāyatanānaṃ samudayañca
atthaṅgamañca\
assādañca ādīnavañca nissaraṇañca bujjha, pañcannaṃ upādānakkhandhānaṃ
samudayañca\
atthaṅgamañca assādañca ādīnavañca nissaraṇañca bujjha, catunnaṃ
mahābhūtānaṃ\
samudayañca atthaṅgamañca assādañca ādīnavañca nissaraṇañca bujjha,
\'yaṃ kiñci\
samudayadhammaṃ sabbaṃ taṃ nirodhadhammanti bujjha.\
\
1. Paccekabuddhañāṇena - syā.\
2. Atthagamaṃca - va-vi-ka machasaṃ,\
\[A.\] Satipaṭṭhānasaṃyutta - nālandavagga.\
\
\[BJT Page 490\] \[\\x 490/\]\
\
Athavā yaṃ bujjhitabbaṃ anubujjhitabbaṃ paṭibujjhitabbaṃ sambujjhitabbaṃ
adhigantabbaṃ\
phassitabbaṃ sacchikātabbaṃ, sabbaṃ taṃ tena paccekabodhiñāṇena bujjha
anubujjha\
paṭibujjha sambujjha adhigacchi phassesi sacchākāsīti evaṃ so
paccekasambuddho eko\
anuttaraṃ paccekasambodhi abhisambuddhoti eko.\
\
Careti: aṭṭha cariyāyo: iriyāpathacariyā āyatanacariyā saticariyā
samādhicariyā ñāṇacariyā\
maggacariyā patticariyā1 lokatthacariyā. \'Iriyāpathacariyā\'ti catusu
iriyāpathesu.\
Āyatanacariyāti: chasu ajjhattikabāhiresu2 āyatanesu. \'Saticariyā\'ti
catusu satipaṭṭhānesu.\
\'Samādhicariyā\'ti catusu jhānesu. Ñāṇācariyāti catusu ariyasaccesu. 3
\'Maggacariyā\'ti catusu\
ariyamaggesu. 4 \'Patticariyā\'ti5 catusu sāmaññaphalesu,
lokatthacariyāti tathāgatesu\
arahantesu sammāsambuddhesu, padese6 paccekasambuddhesu padese6
sāvakesu\
iriyāpathacariyā ca paṇidhisampannānaṃ, āyatanacariyā ca indriyesu
guttadvārānaṃ,\
saticariyā ca appamādavihārinaṃ, samādhicariyā ca, adhicittamanuyuttānaṃ
ñāṇacariyā ca\
buddhisampannānaṃ maggacariyā ca sammāpaṭipannānaṃ, patticariyā ca5\
adhigataphalānaṃ, lokatthacariyā ca tathāgatānaṃ arahantānaṃ
sammāsambuddhānaṃ,\
padese paccekabuddhānaṃ, padese6 sāvakānaṃ, imā aṭṭha cariyāyo.\
\
Aparāpi aṭṭha cariyāyo: adhimuccanto saddhāya carati, paggaṇhanto
viriyena carati,\
upaṭṭhapento satiyā carati, avikkhepaṃ karonto samādhinā carati,
pajānanto7 paññāya\
carati, vijānanto viññāṇena carati, 8 evaṃ paṭipannassa kusalā dhammā
āyāpentīti\
āyatanacariyāya carati. Evaṃ paṭipanno visesamadhigacchatīti
visesacariyāya carati imā\
aṭṭha cariyāyo.\
\
Aparāpi aṭṭha cariyāyo: dassanacariyā ca9 sammādiṭṭhiyā,
abhiniropanacariyā ca10\
sammāsaṅkappassa, pariggahacariyā ca sammāvācāya, samuṭṭhānacariyā ca\
sammākammantassa, vodānacariyā ca sammāājīvassa, paggahacariyā ca
sammāvāyāmassa,\
upaṭṭhānacariyā ca sammāsatiyā, avikkhepacariyā ca sammāsamādhissa, imā
aṭṭha\
cariyāyo.\
\
1. Paṭipatticariyā - pa, va, vi, ka\
2. Chaajjhattikabāhiresu-pa, va, vi, ka\
3. Catusu saccesu - pa, va, vi, ka\
4. Catusu maggesu - pa, va, vi, ka\
5. Paṭipatticariyāti - pa, va, vi, ka\
6. Padesato - machasaṃ, syā\
7. Pajahanto - machasaṃ, syā.\
8. Viññāṇacariyāya carati - machasaṃ va, vi, ka\
9. Dassanacariyā ñāṇacariyāca sammādiṭṭhiyā - pa, va, vi, ka\
10. Abhiropanacariyā ma, cha, saṃ.\
\
\[BJT Page 492\] \[\\x 492/\]\
\
Khaggavisāṇakappoti yathā khaggassa nāma visāṇaṃ ekaṃ hoti adutiyaṃ.
Evameva so\
paccekasambuddho, taṃkappo1 taṃsadiso2 tappaṭibhāgo. Yathā atiloṇaṃ
vuccati loṇakappo,\
atitittakaṃ vuccati tittakappo, atimadhuraṃ vuccati madhurakappo,
atiuṇhaṃ vuccati\
aggikappo, atisītaṃ vuccati himakappo, mahāudakakkhandho vuccati
samuddakappo,\
mahābhiññābalappatto sāvako vuccati satthukappoti. Evamesa so
paccekasambuddho\
taṃkappo taṃsadiso tappaṭibhāgo eko adutiyo muttabandhano sammā loke
carati viharati\
irīyati vattati paleti yapeti yāpetīti \'eko care khaggavisāṇakappo\'.\
\
Tenāha so paccekasambuddho:\
\
\'\'Sabbesu bhūtesu nidhāya daṇḍaṃ\
Aviheṭhayaṃ aññatarampi tesaṃ,\
Na puttamiccheyya kuto sahāyaṃ\
Eko care khaggavisāṇakappo\'\'ti.\
\
\
2.\
\
Saṃsaggajātassa bhavanti snehā\
Snehanvayaṃ dukkhamidaṃ pahoti,\
Ādīnavaṃ snehajaṃ pekkhamāno\
Eko care khaggavisāṇakappo.\
Saṃsaggajātassa bhavanti snehāti - \'saṃsaggā\'ti dve saṃsaggā:
dassanasaṃsaggo ca\
savanasaṃsaggo ca. Katamo dassanasaṃsaggo: idhekacco passati itthiṃ vā
kumāriṃ vā\
abhirūpaṃ dassanīyaṃ pāsādikaṃ paramāya vaṇṇapokkharatāya samannāgataṃ,
disvā\
passitvā anubyaṃjananaso nimittaṃ gaṇhāti: kesā vā sobhanā, mukhaṃ vā
sobhanaṃ, akkhī\
vā sobhanā, kaṇṇā vā sobhanā, nāsā vā sobhanā, oṭṭhā vā sobhanā, dantā
vā sobhanā,\
mukhaṃ vā sobhanā, gīvā vā sobhanā, thanā vā sobhanā, uraṃ vā sobhanā,
udaraṃ vā\
sobhanā, kaṭi vā sobhanā, ūru vā sobhanā, jaṅghā vā sobhanā, hatthā vā
sobhanā, pādā vā\
sobhanā, aṅguliyo vā sobhanā, nakhā vā sobhanā ti disvā passitvā
abhinandati abhivadati\
abhipattheti anussarati anuppādeti anubandhati rāgabandhanaṃ. Ayaṃ
dassanasaṃsaggo.\
\
1. Takkappo - machasaṃ syā.\
2. Tassadiso - machasaṃ syā\
\
\[BJT Page 494\] \[\\x 494/\]\
\
Katamo savaṇasaṃsaggo: idhekacco suṇāti amukasmiṃ nāma gāme vā nigame vā
itthi vā\
kumārī vā abhirūpā vā dassanīyā pāsādikā paramāya vaṇṇapokkharatāya
samannāgatāti,\
sutvā suṇitvā abhinandati abhivadati abhipattheti anuppādeti anubandhati
rāgabandhanaṃ.\
Ayaṃ savaṇasaṃsaggo.\
\
.Snehāti dve snehā: taṇhāsneho ca diṭṭhisneho ca. Katamo taṇhāsneho:
yāvatā\
taṇhāsaṅkhātena sīmakataṃ mariyādīkataṃ1 odhikataṃ pariyantakataṃ2
pariggahitaṃ\
mamāyitaṃ \'idaṃ (mama) etaṃ mama, ettakaṃ mama, ettāvatā mama, rūpā
saddā gandhā\
rasā, phoṭṭhabbā attharaṇā pāpuraṇā3 dāsidāsā ajeḷakā kukkuṭasūkarā
hatthigavāssavaḷavā\
khettaṃ vatthuṃ hiraññaṃ suvaṇṇaṃ gāmanigamarājadhāniyo raṭṭhaṃ ca
janapado ca4 koso\
ca koṭṭhāgāraṃ ca kevalampi mahāpaṭhaviṃ taṇhāvasena mamāyati,\
yāvatā5ṭṭhasatataṇhāvicaritaṃ. Ayaṃ taṇhāsneho.\
\
Katamo diṭṭhisneho: vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahaṇaṃ\
diṭṭhikantāro diṭṭhivisukāyikaṃ diṭṭhivipphanditaṃ diṭṭhisaṃyojanaṃ gāho
patiṭṭhāho6.\
Abhiniveso parāmāso kummaggo micchāpatho micchattaṃ titthāyatanaṃ
vipariyesagāho7\
viparītagāho vipallāsagāho micchāgāho ayāthāvatasmiṃ8 yāthāvatanti gāho
yāvatā\
dvāsaṭṭhidiṭṭhigatāni. Ayaṃ diṭṭhisneho.\
\
Saṃsaggajātassa bhavanti snehāti - dassanasaṃsaggapaccayā ca
savaṇasaṃsaggapaccayā ca\
taṇhāsneho ca diṭṭhisneho ca bhavanti saṃbhavanti jāyanti sañjāyanti
nibbattanti\
abhinibbattanti pātubhavantīti \'saṃsaggajātassa bhavanti snehā\'.\
\
Snehanvayaṃ dukkhamidaṃ pahotīti - \'snehāti\' dve snehā: taṇhāsneho ca
diṭṭhisneho ca.\
Katamo taṇhāsneho: yāvatā taṇhāsaṅkhātena sīmakataṃ mariyādīkataṃ
odhikataṃ\
pariyantakataṃ pariggahitaṃ mamāyitaṃ \'idaṃ mama etaṃ mama, ettakaṃ
mama, ettāvatā\
mama, rūpā saddā gandhā rasā phoṭṭhabbā attharaṇā pāpuraṇā dāsidāsā
ajeḷakā\
kukkuṭasūkarā hatthigavāssavaḷavā khettaṃ vatthuṃ hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgāraṃ ca
kevalampi\
mahāpaṭhaviṃ taṇhāvasena mamāyati, yāvatā5ṭṭhasatataṇhāvicaritaṃ. Ayaṃ
taṇhāsneho.\
\
Katamo diṭṭhisneho: vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahaṇaṃ\
diṭṭhikantāro diṭṭhivisukāyikaṃ diṭṭhivipphanditaṃ diṭṭhisaṃyojanaṃ gāho
patiṭṭhāho.\
Abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ yāthāvatanti gāho
yāvatā\
dvāsaṭṭhidiṭṭhigatāni. Ayaṃ diṭṭhisneho. Dukkhamidaṃ pahotīti idhekacco
kāyena\
duccaritaṃ carati, vācāya duccaritaṃ carati, manasā duccaritaṃ carati,
pāṇampi hanti9,\
adinnampi ādiyati, sandhimpi chindati, nillopampi harati, ekāgārikampi
karoti,\
1. Sīmakataṃ - va, vi, ka. Machasaṃ\
2. Pariyantikataṃ - pana. Machasaṃ\
Pariyantikaṃ - va, vi, ka\
3. Pāvuraṇā - machasaṃ.\
4. Janapadā ca - va, vi, ka\
5. Yā etā - pana.\
6. Pariggāho - machasaṃ syā.\
7. Vipariyāsaggāho - machasaṃ.\
Vipariyesagāho - syā.\
8. Āyatāvakambhi - va, vi, ka\
Ayāthāvakasmiṃ - machasaṃ syā.\
9. Bhanati - machasaṃ syā\
\
\[BJT Page 496\] \[\\x 496/\]\
\
Paripanthepi tiṭṭhati, paradārampi gacchati, musāpi bhaṇati. Tamenaṃ
gahetvā rañño\
dassenti ayaṃ deva coro āgucārī, imassa yaṃ icchati taṃ daṇḍaṃ paṇehīti.
Tamenaṃ rājā\
paribhāsati, so paribhāsapaccayāpi dukkhaṃ domanassaṃ 1 paṭisaṃvedeti,
etaṃ bhayaṃ\
dukkhaṃ domanassaṃ. Kuto tassa: snehapaccayā ca nandipaccayā ca
rāgapaccayā ca\
nandirāgapaccayā ca jātaṃ, ettakenapi rājā na tussati.\
\
Tamenaṃ rājā bandhāpeti andubandhanena vā rajjubandhenena vā
saṅkhalikabandhanena vā\
vettabandhanena vā latābandhanena vā pakkhepabandhanena vā
parikkhepabandhanena vā\
gāmabandhanena vā nigamabandhanena vā nagarabandhanena vā
raṭṭhabandhanena vā\
janapadabandhanena vā, attamaso saccanīyampi karoti na te labbhā ito
pakkamitunti. So\
bandhanapaccayā pi dukkhaṃ domanassaṃ paṭisaṃvedeti. Etaṃ bhayaṃ
dukkhaṃ\
domanassaṃ kuto tassa: snehapaccayā ca2. Nandipaccayā ca rāgapaccayā ca\
nandirāgapaccayā ca jātaṃ, ettakenapi rājā na tussati.\
\
Tamenaṃ rājā tassa3 dhanaṃ āhārapeti: ghataṃ vā sahassaṃ vā satasahassaṃ
vā, so dhanajāni\
paccayāpi dukkhaṃ domanassaṃ paṭisaṃvedeti etaṃ bhayaṃ dukkhaṃ
domanassaṃ kuto\
tassa: snehapaccayā ca nandipaccayā ca rāgapaccayā ca nandirāgapaccayā
ca jātaṃ ettakenapi\
rājā na tussati.\
\
Tamenaṃ rājā vividhā kammakāraṇā 4 kārāpeti: kasāhipi tāḷeti vettehipi
tāḷeti,\
addhadaṇḍakehipi5 tāḷeti, hatthampi chindati pādampi chindati
hatthapādampi chindati,\
kaṇṇampi chindati, nāsampi chindati, kaṇṇanāsampi chindati,
bilaṅgathālikampi karoti,\
saṅkhamuṇḍikampi karoti rāhumukhampi karoti, jotimālikampi karoti,
hatthapajjotikampi\
karoti, erakavattikampi karoti, cīrakavāsikampi karoti, eṇeyyakampi
karoti,\
balisamaṃsikampi karoti, kahāpaṇakampi karoti, khārāpatacchikampi
karoti,\
paḷighaparivattikampi karoti, paḷālapiṭṭhikampi karoti, tattenapi telena
osiñcati,\
sunakhehipi khādāpeti, jīvantampi sūle uttāseti, asināpi sīsaṃ chindati,
so\
kammakāraṇapaccayāpi dukkhaṃ domanassaṃ paṭisaṃvedeti. Etaṃ bhayaṃ
dukkhaṃ\
domanassaṃ kuto tassa snehapaccayā ca nandipaccayā ca rāgapaccayā ca
nandirāgapaccayā\
ca jātaṃ, rājā imesaṃ catunnaṃ daṇḍānaṃ issaro.\
\
1. Dukkhadomanassaṃ - syā\
2. Tassinehapaccayāca - va-vi-ka\
3. Tassa ca - machasaṃ\
4. Kammakaraṇāni - pa, -va-vi, -ka\
Kammakāraṇā - machasaṃ.\
5. Aḍḍhadaṇḍakehipi - va-vi-ka, machasaṃ\
\
\[BJT Page 498\] \[\\x 498/\]\
So sakena kammena kāyassa bhedā parammaraṇā, apāyaṃ duggatiṃ vinipātaṃ
nirayaṃ\
upapajjati, tamenaṃ nirayapālā pañcavidhabandhanaṃ nāma kammakāraṇaṃ
kārenti1 tattaṃ\
ayokhīlaṃ hatthe gamenti, tattaṃ ayokhīlaṃ dutiye hatthe gamenti, tattaṃ
ayokhīlaṃ pāde\
gamenti, tattaṃ ayokhīlaṃ dutiye pāde gamenti. Tattaṃ ayokhīlaṃ majjhe
urasmiṃ gamenti.\
So tattha dukkhā tippā kharā kaṭukā vedanā vedeti, na ca tāva kālaṃ
karoti yāva na taṃ\
pāpaṃ kammaṃ byantīhoti. Etaṃ bhayaṃ dukkhaṃ domanassaṃ kuto tassa
snehapaccayā ca\
nandipaccayā ca rāgapaccayā ca nandirāgapaccayā ca jātaṃ.\
\
Tamenaṃ nirayapālā saṃvesetvā2 kuṭārīhi tacchanti. Tamenaṃ nirayapālā
uddhapādaṃ\
adhosiraṃ gahetvā3 vāsīhi tacchanti. Tamenaṃ nirayapālā rathe yojetvā
ādittāya paṭhaviyā\
sampajjalitāya sajotibhūtāya sārentipi paccāsārentipi. 4 Tamenaṃ
nirayapālā mahantaṃ\
aṅgārapabbataṃ ādittaṃ sampajjalitaṃ sajotibhūtaṃ āropentipi oropentipi.
Tamenaṃ\
nirayapālā uddhapādaṃ adhosiraṃ gahetvā tattāya lohakumbhiyā pakkhipanti
ādittāya\
sampajjalitāya sajotibhūtāya. So tattha pheṇuddehakaṃ paccati, so tattha
pheṇuddehakaṃ\
paccamāno sakimpi uddhaṃ gacchati, sakimpi adho gacchati, sakimpi
tiriyaṃ gacchati. So\
tattha tippā kharā5 kaṭukā vedanā vedeti. Na ca tāva kālaṃ karoti, yāva
na taṃ pāpaṃ\
kammaṃ byantīhoti. Etaṃ bhayaṃ dukkhaṃ domanassaṃ kuto tassa:
snehapaccayā ca\
nandipaccayā ca rāgapaccayā ca nandirāgapaccayā ca jātaṃ. Tamenaṃ
nirayapālā mahāniraye\
pakkhipanti. So kho pana mahānirayo:\
\
1. \'\'Catukkaṇṇo catudvāro vibhatto bhāgaso mito\
Ayo pākārapariyanto ayasā paṭikujjito,\
\
2. Tassa ayomayā bhūmi6 jalitā tejasā yutā\
Samantā yojanasataṃ pharitvā tiṭṭhati sabbadā. \[A\]\
\
3. Kadariyā tāpanā ghorā accimanto durāsadā7\
Lomahaṃsanarūpā ca bhismā paṭibhayā dukhā8\[b\]\
\
4. Puratthimāya ca bhittiyā accikkhandho samuṭṭhito\
Dahanto pāpakammante pacchimāya paṭihaññati,\
\
5. Pacchimāya ca bhittiyā accikkhandho samuṭṭhito\
Dahanto pāpakammante puratthimāya paṭihaññati,\
\
1. Kammakāraṇaṃ - pama\
Kammakāraṇaṃ karonti - machasaṃ\
2. Saṃvesitvā - syā\
3. hapetvā - pa-va-vi-ka\
4. Harantipi paccāharantipi - va-vi-ka\
5. Tibbā kharā - va, vi, ka, machasaṃ,\
6. Tassa bheṭṭhā ayobhūmi, va, vi, ka\
7. Accikkhandho durāsado - ma-va-vi-ka\
8. Bhismā paṭibhayā dukkhā - va, vi, ka\
\[A.\] Majjhimanikāya - uparipaṇṇāsaka - devadutasutta.\
\[B.\] Saṃkiccajātaka.\
\
\[BJT Page 500\] \[\\x 500/\]\
\
6. Uttarāya 9 bhittiyā accikkhandho samuṭṭhito\
Dahanto pāpakammante1 dakkhiṇāya paṭihaññati,\
\
7. Dakkhiṇāya ca bhittiyā accikkhandho samuṭṭhito\
Dahanto pāpakammante uttarāya paṭihaññati,\
8. Heṭṭhato ca samuṭṭhāya accikkhandho bhayānako\
Dahanto pāpakammante chadanasmiṃ paṭihaññati,\
\
9. Chadanamhā samuṭṭhāya accikkhandho bhayānako\
Dahanto pāpakammante bhūmiyaṃ paṭihaññati,\
\
10. Ayo kapālamādittaṃ saṃtattaṃ jalitaṃ yathā\
Evaṃ avīcinirayo heṭṭhā upari passato,\
\
11. Tattha sattā mahāluddā mahākibbisakārino\
Accantapāpakammantā paccanti na ca mīyare,\
\
12. Jātavedasamo kāyo tesaṃ nirayavāsinaṃ\
Passa kammānaṃ daḷhattaṃ na bhasmā hoti napi masi.\
\
13. Puratthimenapi dhāvanti tato dhāvanti pacchimaṃ\
Uttarenapi dhāvanti tato dhāvanti dakkhiṇaṃ,\
\
14. Yaṃ yaṃ disaṃ padhāvanti taṃ taṃ dvāraṃ pithīyati2\
Abhinikkhamitāsā te sattā mokkhagavesino,\
\
15. Na te tato nikkhamituṃ labhanti kammapaccayā\
Tesaṃ ca pāpakammaṃ taṃ avipakkaṃ kataṃ bahu\'nti.\
\
Etaṃ bhayaṃ dukkhaṃ domanassaṃ kuto tassa: snehapaccayā ca nandipaccayā
ca\
rāgapaccayā ca nandirāgapaccayā ca jātaṃ. Yāni ca nerayikāni dukkhāni
yāni ca\
tiracchānayonikāni dukkhāni yāni ca pettivisayikāni dukkhāni yāni ca
mānussikāni dukkhāni\
tāni kuto jātāni kuto sañjātāni kuto nibbattāni kuto abhinibbattāni kuto
pātubhūtāni:\
snehapaccayā ca nandipaccayā ca rāgapaccayā ca nandirāgapaccayā ca
bhavanti3.\
Sambhavanti jāyanti saṃjāyanti nibbattanti abhinibbattanti
pātubhavantīti \'snehanvayaṃ\
dukkhamidaṃ pahoti. \'\
\
1. Mahanto pāpakammanto - va-vi-ka\
2. Piṭhīyati - machasaṃ\
3. Honti - pa-va-vi\
\
\[BJT Page 502\] \[\\x 502/\]\
\
Ādīnavaṃ snehajaṃ pekkhamānoti: \'snehoti\' deva snehā: taṇhāsneho ca
diṭṭhisneho ca.\
Katamo taṇhāsneho: yāvatā taṇhāsaṅkhātena sīmakataṃ mariyādīkataṃ
odhikataṃ\
pariyantakataṃ pariggahitaṃ mamāyitaṃ \'idaṃ mama etaṃ mama, ettakaṃ
mama, ettāvatā\
mama, rūpā saddā gandhā rasā phoṭṭhabbā attharaṇā pāpuraṇā dāsidāsā
ajeḷakā\
kukkuṭasūkarā hatthigavāssavaḷavā khettaṃ vatthuṃ hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgāraṃ ca
kevalampi\
mahāpaṭhaviṃ taṇhāvasena mamāyati, yāvatā5ṭṭhasatataṇhāvicaritaṃ. Ayaṃ
taṇhāsneho.\
\
Katamo diṭṭhisneho: vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahaṇaṃ\
diṭṭhikantāro diṭṭhivisukāyikaṃ diṭṭhivipphanditaṃ diṭṭhisaṃyojanaṃ gāho
patiṭṭhāho.\
Abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ yāthāvatanti gāho
yāvatā\
dvāsaṭṭhidiṭṭhigatāni. Ayaṃ diṭṭhisneho. Ādīnavaṃ snehajaṃ
pekkhamāno\'ti: taṇhā sneho\
ca diṭṭhisneho ca ādīnavaṃ snehajaṃ pekkhamāno dakkhamāno olokayamāno
nijjhāyamāno\
upaparikkhamānoti \'ādīnavaṃ snehajaṃ pekkhamāno eko care
khaggavisāṇakappo\'.\
Tenāha so paccekasambuddho:\
\
\'\'Saṃsaggajātassa bhavanti snehā\
Snehanvayaṃ dukkhamidaṃ pahoti,\
Ādīnavaṃ snehajaṃ pekkhamāno\
Eko care khaggavisāṇakappo\'\'ti.\
\
3.\
\
Mitte suhajje anukampamāno\
Hāpeti atthaṃ paṭibaddhacitto, 1\
Etaṃ bhayaṃ santhave pekkhamāno\
Eko care khaggavisāṇakappo.\
\
Mitte suhajje anukampamāno hāpeti atthaṃ paṭibaddhacittoti \'mitto\'ti
dve mittā:\
agārikamitto ca anagārikamitto ca katamo agārikamitto: idhekacco
duddadaṃ dadāti,\
duccajaṃ cajati, dukkaraṃ karoti, dukkhamaṃ khamati, guyhamassa
ācikkhati, guyhamassa\
pariguyhati, āpadāsu na vijahati, jīvitaṃ cassa2 atthāya pariccattaṃ
hoti, khīṇe nātimaññati.\
Ayaṃ agārikamitto. Katamo anagārikamitto: idha bhikkhu piyo ca hoti
manāpo ca garū ca\
bhāvanīyo ca vattā ca vacanakkhamo ca gambhīraṃ ca kathaṃ kattā no ca
aṭṭhāne niyojeti,\
adhisīle samādapeti, catunnaṃ patiṭṭhānānaṃ bhāvanānuyoge samādapeti,
catunnaṃ\
sammappadhānānaṃ bhāvanānuyoge samādapeti, catunnaṃ iddhipādānaṃ
bhāvanānuyoge\
samādapeti, pañcannaṃ indriyānaṃ bhāvanānuyoge samādapeti, pañcannaṃ
balānaṃ\
bhāvanānuyoge samādapeti, sattannaṃ bojjhaṅgānaṃ ariyassa aṭṭhaṅgikassa
maggassa\
bhāvanānuyoge samādapeti. Ayaṃ anagārikamitto. Suhajjā vuccanti yehi
saha āgamanaṃ\
phāsu gamanaṃ phāsu nisajjā phāsu sayanaṃ phāsu ālapanaṃ phāsu
sallapanaṃ phāsu\
ullapanaṃ phāsu samullapanaṃ phāsu.\
\
1. Paṭībandhacitto - va, vi\
2. Jīvitassa atthāya - pa, va, vi\
\
\[BJT Page 504\] \[\\x 504/\]\
\
Mitte suhajje anukampamāno hāpeti atthanti: mitte ca suhajje ca
sandiṭṭhe ca sambhatte ca\
sahāye ca anukampamāno anupekkhamāno anugayhamāno attatthampi
paratthampi\
ubhayatthampi hāpeti, diṭṭhadhammikampi atthaṃ hāpeti, samparāyikampi
atthaṃ hāpeti,\
paramatthampi atthaṃ hāpeti, pahāpeti parihāpeti paridhaṃseti
parivajjeti antaradhāpetīti\
\'mitte suhajje anukampamāno hāpeti atthaṃ. Paṭibaddhacitto\'ti dvīhi
kāraṇehi\
paṭibaddhacitto hoti: attānaṃ vā nīcaṃ ṭhapento paraṃ uccaṃ ṭhapento
paṭibaddhacitto hoti\
attānaṃ vā uccaṃ ṭhapento paraṃ nīcaṃ ṭhapento pabaddhacitto hoti.
Kathaṃ attānaṃ nīcaṃ\
ṭhapento paraṃ uccaṃ ṭhapento paṭibaddhacitto hoti. Kathaṃ attānaṃ nīcaṃ
ṭhapento paraṃ\
uccaṃ ṭhapento paṭibaddhacitto hoti: tumhe sampassantā me bahūpakārā
ahaṃ tumhe\
nissāya labhāmi cīvarapiṇḍapātasenāsanagilānapaccayabhesajjaparikkhāraṃ,
yepi me aññe1\
dātuṃ vā kātuṃ vā maññanti, tumhe nissāya tumhe sampassantā , yampi me
porāṇaṃ\
mātāpettikaṃ nāmagottaṃ tampi antarahitaṃ, tumhehi ahaṃ ñāyāmi, asukassa
kulūpako\
asukāya kulūpakoti. Evaṃ attānaṃ nīcaṃ ṭhapento paraṃ uccaṃ ṭhapento
paṭibaddhacitto2\
hoti.\
\
Kathaṃ attānaṃ uccaṃ ṭhapento paraṃ nīcaṃ ṭhapento paṭibaddhacitto hoti:
ahaṃ tumhākaṃ\
bahūpakāro. Tumhe maṃ āgamma buddhaṃ saraṇaṃ gatā, dhammaṃ saraṇaṃ gatā,
saṅghaṃ\
saraṇaṃ gatā, pāṇātipātā paṭiviratā, adinnādānā paṭiviratā, kāmesu
micchācārā paṭiviratā\
musāvādā paṭiviratā surāmerayamajjapamādaṭṭhānā paṭiviratā. Ahaṃ
tumhākaṃ uddesaṃ\
demi, paripucchaṃ demi, uposathaṃ ācikkhāmi, navakammaṃ adhiṭṭhāmi, atha
ca pana\
tumhe maṃ ujjhitvā3 aññe sakkarotha garukarotha mānetha pujethāti. Evaṃ
attānaṃ uccaṃ\
ṭhapento paraṃ nīcaṃ ṭhapento paṭibaddhacitto hotīti \'hāpeti atthaṃ
paṭibaddhacitto\'.\
\
1. Yampi aññe - pana\
2. Paṭibaddhacitto - va, vi, ka\
3. Maṃ muñcitvā - pana.\
\
\[BJT Page 506\] \[\\x 506/\]\
\
Etaṃ bhayaṃ santhave pekkhamānoti: \'bhayanti: jātibhayaṃ jarābhayaṃ
vyādhibhayaṃ\
maraṇabhayaṃ rājabhayaṃ corabhayaṃ aggibhayaṃ udakabhayaṃ
attānuvādabhayaṃ\
parānuvādabhayaṃ daṇḍabhayaṃ duggatibhayaṃ ūmibhayaṃ1 kumbhīlabhayaṃ\
(āvaṭṭabhayaṃ) susukābhayaṃ2 ājīvakabhayaṃ asilokabhayaṃ parisāya
sārajjabhayaṃ 3\
madanabhayaṃ bhayānakattaṃ chambhitattaṃ lomahaṃso cetaso ubbego utrāso:
santhaveti\
dve santhavā: taṇhāsanthavo ca diṭṭhisanthavo ca. Katamo taṇhāsanthavo:
yāvatā\
taṇhāsaṅkhātena sīmakataṃ mariyādīkataṃ odhikataṃ pariyantakataṃ
pariggahitaṃ\
mamāyitaṃ \'idaṃ mama etaṃ mama, ettakaṃ mama, ettāvatā mama, rūpā saddā
gandhā rasā\
phoṭṭhabbā attharaṇā pāpuraṇā dāsidāsā ajeḷakā kukkuṭasūkarā
hatthigavāssavaḷavā\
khettaṃ vatthuṃ hiraññaṃ suvaṇṇaṃ gāmanigamarājadhāniyo raṭṭhaṃ ca
janapado ca koso\
ca koṭṭhāgāraṃ ca kevalampi mahāpaṭhaviṃ taṇhāvasena mamāyati,\
yāvatāṭṭhasatataṇhāvicaritaṃ. Ayaṃ taṇhāsanthavo.\
\
Katamo diṭṭhisanthavo: vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahaṇaṃ\
diṭṭhikantāro diṭṭhivisukāyikaṃ diṭṭhivipphanditaṃ diṭṭhisaṃyojanaṃ gāho
patiṭṭhāho.\
Abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ yāthāvatanti gāho
yāvatā\
dvāsaṭṭhidiṭṭhigatāni. Ayaṃ diṭṭhisanthavo. Etaṃ bhayaṃ santhave
pekkhamānoti: etaṃ\
bhayaṃ santhave pekkhamāno dakkhamāno olokayamāno nijjhāyamāno
upaparikkhamānoti\
\'etaṃ bhayaṃ santhave pekkhamāno eko caro khaggavisāṇakappo\'.\
\
Tenāha so paccekasambuddho:\
\
\'\'Mitte suhajje anukampamāno - hāpeti atthaṃ paṭibaddhacitto,\
Ekaṃ bhayaṃ santhave pekkhamāno - eko care khaggavisāṇakappo\'\'ti.\
\
\[PTS Page 058\] \[\\q 58/\]\
4.\
Vaṃso visālova yathā visatto\
Puttesu dāresu ca yā apekkhā,\
Vaṃsakaḷīrova4 asajjamāno\
Eko care khaggavisāṇakappo.\
\
Vaṃso visālova yathā visattoti \'vaṃso\' vuccati vephagumbo yatā
vephagumbasmiṃ porāṇakā\
vaṃsā sattā visattā5 āsattā laggā laggitā paḷibuddhā\' evameva
\'visattikā\' vuccati taṇhā: \'\'yo\
rāgo sārāgo anunayo anurodho nandi nandirāgo cittassa sārāgo icchā
mucchā ajjhosānaṃ\
gedho paḷigedho saṅgo paṅko ejā māyā janikā sañjanikā sañjaninī sibbanī
jālinī saritā\
visattikā suttaṃ visatā6 āyūhanī7 dutiyā paṇidhi bhavanetti vanaṃ
vanatho santhavo sneho\
apekkho paṭibandhu āsā āsiṃsanā āsiṃsitattaṃ, rūpāsā saddāsā gandhāsā
rasāsā\
phoṭṭhabbāsā lābhāsā dhanāsā puttāsā jīvitāsā, jappā pajappā abhijappā
jappanā8.\
Jappitattaṃ loluppaṃ loluppāyanā loluppāyitattaṃ pucchiñcikatā9
sādukamyatā,\
adhammarāgo visamalobho nikanti nikāmanā patthanā pihanā sampatthanā,
kāmataṇhā\
bhavataṇhā vibhavataṇhā rūpataṇhā\
\
1. Ummibhayaṃ - va, vi, ka\
2. Susumārabhayaṃ - machasaṃ.\
3. Parissārajjabhayaṃ - machasaṃ,\
4. Vaṃsokalirova - pa, va, vi, ka.\
Vaṃsakkalīrova - machasaṃ.\
5. Santo pana.\
6. Visaṭā - ma, va, vi, ka\
7. Āyunanī - machasaṃ\
8. Jappāyanā - pana\
9. Pucchañjikatā - machasaṃ\
\
\[BJT Page 508\] \[\\x 508/\]\
\
Arūpataṇhā nirodhataṇhā, rūpataṇhā saddataṇhā gandhataṇhā rasataṇhā\
phoṭṭhabbataṇhā dhammataṇhā, ogho yogo gantho upādānaṃ āvaraṇaṃ
nīvaraṇaṃ\
chadanaṃ bandhanaṃ upakkileso anusayo pariyuṭṭhānaṃ latā vevicchaṃ,
dukkhamūlaṃ\
dukkhanidānaṃ dukkhappabhavo mārapāso mārabalisaṃ māravisayo1 taṇhānadī
taṇhājālaṃ\
taṇhāgaddulaṃ taṇhāsamuddo, abhijjhā lobho akusalamūlaṃ\[a.\]
Visattikāti kenaṭṭhena\
visattikā2: visālāti visattikā, visatāti visattikā, visaṭāti visattikā,
visakkatīti visattikā, visaṃ\
haratīti visattikā, visaṃvādikāti visattikā, visamūlāti visattikā,
visaphalāti visattikā,\
visaparibhogāti3, visattikā.\
\
Visālā vā pana taṇhā rūpe sadde gandhe rase phoṭṭhabbe kule gaṇe āvāse
lābhe yase\
pasaṃsāya sukhe cīvare piṇḍapāte senāsane
gilānapaccayabhesajjaparikkhāre kāmadhātuyā\
rūpadhātuyā arūpadhātuyā kāmabhave rūpabhave arūpabhave saññābhave
asaññābhave\
nevasaññānāsaññābhave ekavokārabhave catuvokārabhave pañcavokārabhave
atīte anāgate\
paccuppanne diṭṭhasutamutaviññātabbesu dhammesu visatā vitthatāti
visattikāti \'vaṃso\
visālova yathā visatto\'.\
\
Puttesu dāresu ca yā apekkhāti \'putto\'ti: cattāro puttā atrajo putto
khettajo putto dinnako\
putto antevāsiko putto. Dārā vuccanti bhariyāyo. Apekkhā vuccati4 taṇhā:
\'\'yo rāgo sārāgo\
anunayo anurodho nandi nandirāgo cittassa sārāgo icchā mucchā ajjhosānaṃ
gedho\
paḷigedho saṅgo paṅko ejā māyā janikā sañjanikā sañjaninī sibbanī jālinī
saritā visattikā\
suttaṃ visaṭā āyūhanī dutiyā paṇidhi bhavanetti vanaṃ vanatho santhavo
sneho apekkho\
paṭibandhu āsā āsiṃsanā āsiṃsitattaṃ, rūpāsā saddāsā gandhāsā rasāsā
phoṭṭhabbāsā lābhāsā\
dhanāsā puttāsā jīvitāsā, jappā pajappā abhijappā jappanā jappitattaṃ
loluppaṃ loluppāyanā\
loluppāyitattaṃ pucchiñcikatā sādukamyatā, adhammarāgo visamalobho
nikanti nikāmanā\
patthanā pihanā sampatthanā, kāmataṇhā bhavataṇhā vibhavataṇhā rūpataṇhā
arūpataṇhā\
nirodhataṇhā, rūpataṇhā saddataṇhā gandhataṇhā rasataṇhā
phoṭṭhabbataṇhā\
dhammataṇhā, ogho yogo gantho upādānaṃ āvaraṇaṃ nīvaraṇaṃ chadanaṃ
bandhanaṃ\
upakkileso anusayo pariyuṭṭhānaṃ latā vevicchaṃ, dukkhamūlaṃ
dukkhanidānaṃ\
dukkhappabhavo mārapāso mārabalisaṃ māravisayo taṇhānadī taṇhājālaṃ
taṇhāgaddulaṃ\
taṇhāsamuddo, abhijjhā lobho akusalamūla\'\'nti \'puttesu dāresu ca yā
apekkhā\'.\
\
1. Māragocaro - pana.\
2. Visālatāti - pana.\
3. Visapaṭibhāgāti - pana.\
4. Apekkhā vuccanti - machasaṃ\
\[A.\] Dhammasaṅgaṇi nikkhepakaṇḍa.\
\
\[BJT Page 510\] \[\\x 510/\]\
\
Vaṃsakalīrova asajjamānoti \'vaṃso\' vuccati vephagumbo, yathā
vephagumbasmiṃ taruṇakā\
kaḷīrā1 asattā alaggā2 apaḷibuddhā nikkhantā nissaṭā vippamuttā,
evameva, asajjāti deva\
sajjā3 taṇhāsajjā ca diṭṭhisajjā ca. Katamo taṇhāsajjā: yāvatā
taṇhāsaṅkhātena sīmakataṃ\
mariyādīkataṃ odhikataṃ pariyantakataṃ pariggahitaṃ mamāyitaṃ \'idaṃ
mama etaṃ mama,\
ettakaṃ mama, ettāvatā mama, rūpā saddā gandhā rasā phoṭṭhabbā attharaṇā
pāpuraṇā3\
dāsidāsā ajeḷakā kukkuṭasūkarā hatthigavāssavaḷavā khettaṃ vatthuṃ
hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgāraṃ ca
kevalampi\
mahāpaṭhaviṃ taṇhāvasena mamāyati, yāvatāṭṭhasatataṇhāvicaritaṃ. Ayaṃ
taṇhāsajjā.\
\
Katamo diṭṭhisajjā: vīsativatthukā sakkāyadiṭṭhi, dasavatthukā
micchādiṭṭhi, dasavatthukā\
antaggāhikā diṭṭhi, yā evarūpā diṭṭhi diṭṭhigataṃ diṭṭhigahaṇaṃ
diṭṭhikantāro\
diṭṭhivisukāyikaṃ diṭṭhivipphanditaṃ diṭṭhisaṃyojanaṃ gāho patiṭṭhāho.
Abhiniveso\
parāmāso kummaggo micchāpatho micchattaṃ titthāyatanaṃ vipariyesagāho
viparītagāho\
vipallāsagāho micchāgāho ayāthāvatasmiṃ yāthāvatanti gāho yāvatā
dvāsaṭṭhidiṭṭhigatāni.\
Ayaṃ diṭṭhisajjā tassa paccekasambuddhassa taṇhāsajjā pahīnā diṭṭhisajjā
paṭinissaṭṭhā\
taṇhāsajjāya4 pahīnattā diṭṭhisajjāya paṭinissaṭṭhattā so
paccekasambuddho rūpe na sajjati,\
sadde na sajjati, gandhe na sajjati, rase na sajjati, phoṭṭhabbe na
sajjati, kule gaṇe āvāse\
lābhe yase pasaṃsāya sukhe cīvare piṇḍapāte senāsane
gilānapaccayabhesajjaparikkhāre\
kāmadhātuyā rūpadhātuyā arūpadhātuyā kāmabhave rūpabhave arūpabhave
saññābhave\
asaññābhave nevasaññānāsaññābhave ekavokārabhave catuvokārabhave
pañcavokārabhave\
atīte anāgate paccuppanne diṭṭhasutamutaviññātabbesu dhammesu na
sajjati, na gaṇhāti5\
na bajjhati na paḷibujjhati na muccati nikkhanto nissaṭo vippamutto
visaṃyutto.\
Vimariyādīkatena cetasā viharatīti \'vaṃsakaḷīrova asajjamāno eko care\
khaggavisāṇakappo\'ti.\
Tenāha so paccekasambuddho:\
\
\'\'Vaṃso visālova yathā visatto\
Puttesu dāresu ca yā apekkhā\
Vaṃsakaḷīrova asajjamāno\
Eko care khaggavisāṇakappo\'\'ti.\
\
5.\
\
Migo araññamhi yathā abaddho6\
Yenicchakaṃ gacchati gocarāya, 7\
Viññū naro seritaṃ pekkhamāno\
Eko care khaggavisāṇakappo.\
Migo araññamhi yathā abaddho yenicchakaṃ gacchati gocarāyāti: \'migo\'ti
dve migā: eṇimigo\
ca pasadamigo8 ca yathā āraññako migo araññe pavane ca caramāno
vissattho gacchati\
vissattho tiṭṭhati vissattho nisīdati, vissattho seyyaṃ kappeti. Vuttaṃ
hetaṃ bhagavatā:\
\'\'seyyathāpi bhikkhave āraññako migo araññe pavane caramāno vissattho
gacchati, vissattho\
tiṭṭhati, vissattho nisīdati, vissattho seyyaṃ kappeti. Taṃ kissa hetu:\
\
1. Taraṇa kalīrā - syā,\
Taruṇakā kalīrakā - machasaṃ\
2. Alaggā agadhitā - machasaṃ,\
Alaggā apaliveṭhitā syā\
3. Sajjanā - machasaṃ, syā\
4. Taṇhāsajjanāya - machasaṃ, syā\
5. Na gayhati - pana\
6. Abandho - syā\
7. Gocarasmiṃ - pana.\
8. Sarabhamigo - syā.\
\
\[BJT Page 512\] \[\\x 512/\]\
\
Anāpāthagato bhikkhave luddassa. Evameva kho bhikkhave, bhikkhu
vivicceva kāmehi\
vivicca akusalehi dhammehi savitakkaṃ savicāraṃ vivekajaṃ pītisukhaṃ
paṭhamaṃ jhānaṃ\
upasampajja viharati. Ayaṃ vuccati bhikkhave, bhikkhu andhamakāsi māraṃ
apadaṃ\
vadhitvā māracakkhuṃ adassanagato pāpimato. Punacaparaṃ bhikkhave
vitakkavicārānaṃ\
vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ
samādhijaṃ\
pītisukhaṃ dutiyaṃ jhānaṃ upasampajja viharati. Ayaṃ vuccati bhikkhave
bhikkhu\
andhamakāsi māraṃ apadaṃ vadhitvā māracakkhuṃ adassanaṃ gato pāpimato.
Punacaparaṃ\
bhikkhave, bhikkhu pītiyā ca virāgā upekkhako ca viharati sato ca
sampajāno sukhaṃ ca\
kāyena paṭisaṃvedeti, yaṃ taṃ ariyā ācikkhanti upekkhako satimā
sukhavihārīti taṃ tatiyaṃ\
jhānaṃ upasaṃpajja viharati. Ayaṃ vuccati bhikkhave, bhikkhu andhamakāsi
māraṃ apadaṃ\
vadhitvā māracakkhuṃ adassanaṃ gato pāpimato. Punacaparaṃ bhikkhave,
bhikkhu\
sukhassa ca pahānā dukkhassa ca pahānā pubbeva somanassadomanassānaṃ
atthaṅgamā\
adukkhamasukhaṃ upekkhāsatipārisuddhiṃ catutthaṃ jhānaṃ upasampajja
viharati. Ayaṃ\
vuccati bhikkhave, bhikkhu andhamakāsi māraṃ apadaṃ vadhitvā māracakkhuṃ
adassanaṃ\
gato pāpimato.\
\
Punacaparaṃ bhikkhave, bhikkhu sabbaso rūpasaññānaṃ samatikkamā
paṭighasaññānaṃ\
atthaṅgamā nānattasaññānaṃ amanasikārā ananto ākāsoti ākāsānañcāyatanaṃ
upasampajja\
viharati. Ayaṃ vuccati bhikkhave bhikkhu andhamakāsi māraṃ apadaṃ
vadhitvā\
māracakkhuṃ adassanaṃ gato pāpimato. Punacaparaṃ bhikkhave bhikkhu
sabbaso\
ākāsānañcāyatanaṃ samatikkamma anattaṃ viññāṇanti viññāṇañcāyatanaṃ
upasampajja\
viharati, paññāya cassa disvā āsavā parikkhīṇā honti. Sabbaso
viññāṇañcāyatanaṃ\
samatikkamma natthi kiñcīti ākiñcaññāyatanaṃ upasampajja viharati
paññāya cassa disvā\
āsavā parikkhīṇā honti. Sabbaso ākiñcaññāyatanaṃ samatikkamma\
nevasaññānāsaññāyatanaṃ upasampajja viharati, paññāya cassa disvā āsavā
parikkhīṇā\
honti. Sabbaso nevasaññānāsaññāyatanaṃ samatikkamma
saññāvedayitanirodhaṃ\
upasampajja viharati, paññāya cassa disvā āsavā parikkhīṇā honti. Ayaṃ
vuccati bhikkhave\
bhikkhu andhamakāsi māraṃ apadaṃ vadhitvā māracakkhuṃ adassanaṃ gato
pāpimato\
tiṇṇo loke visattikaṃ so vissattho gacchati, vissattho tiṭṭhati,
vissattho nisīdati, vissattho\
seyyaṃ kappeti. Taṃ kissa hetu: anāpāthagato bhikkhave pāpimatoti\'\'\[a
\'\]migo araññamhi\
yathā abaddho yenicchakaṃ gacchati gocarāya. \'\
\
\[A.\] Majjhimanikāya ariyapariyesana sutta.\
\
\
\[BJT Page 514\] \[\\x 514/\]\
\
Viññū naro seritaṃ pekkhamānoti: \'viññū\'ti paṇḍito paññavā buddhimā
ñāṇī vibhāvī\
medhāvī. \'Naro\'ti satto mānavo poso puggalo jīvo jāgū jantu indagu
manujo. Serīti dve\
serī: dhammopi serī puggalopi serī. Katamo dhammo serī: cattāro
satipaṭṭhānā cattāro\
sammappadhānā cattāro iddhipādā pañcindriyāni pañca balāni satta
bojjhaṅgā ariyo\
aṭṭhaṅgiko maggo. Ayaṃ dhammo serī. Katamo puggalo serī: yo iminā serinā
dhammena\
samannāgato so vuccati puggalo serī.\
\
Viññū naro seritaṃ pekkhamānoti: \'viññū naro seritaṃ dhammaṃ pekkhamāno
dakkhamāno\
olokayamāno nijjhāyamāno upaparikkhamānoti \'viññū naro seritaṃ
pekkhamāno eko care\
khaggavisāṇakappo.\
\
Tenāha so paccekasambuddho:\
\
\'\'Migo araññamhi yathā abaddho\
Yenicchakaṃ gacchati gocarāya,\
Viññū naro seritaṃ pakkhamāno\
Eko care khaggavisāṇakappo\'\'ti\
\
6.\
Āmantanā hoti sahāyamajjhe\
Vāse ca ṭhāne gamane cārikāya,\
Anabhijjhataṃ seritaṃ pekkhamāno\
Eko care khaggavisāṇakappo.\
\
\[PTS Page 059\] \[\\q 59/\]\
Āmantanā hoti sahāyamajjhe vāse ca ṭhāne gamane cārikāyāti: \'sahāyā\'
vuccanti yehi saha\
āgamanaṃ phāsu, gamanaṃ phāsu, gamanāgamanaṃ phāsu, ṭhānaṃ phāsu,
nisajjaṃ1. Phāsu,\
sayanaṃ phāsu, ālapanaṃ phāsu, sallapanaṃ phāsu, ullapanaṃ phāsu,
samullapanaṃ phāsu.\
Āmantanā hoti sahāyamajjhe vāse ca ṭhāne gamane cārikāyāti sahāyamajjhe
vāsepi ṭhānepi\
gamanepi cārikāyapi attatthamantanā paratthamantanā ubhayatthamantanā\
diṭṭhadhammikatthamantanā samparāyikatthamantanā paramatthatthamantanāti
\'āmantanā\
hoti sahāyamajjhe vāse ca ṭhāne gamane cārikāya\'.\
\
1. Nisajjanaṃ - machasaṃ\
\
\[BJT Page 516\] \[\\x 516/\]\
\
Anabhijjhitaṃ seritaṃ pekkhamānoti: anabhijjhitaṃ etaṃ vatthu bālānaṃ
asappurisānaṃ\
titthiyānaṃ titthiyasāvakānaṃ: yadidaṃ bhaṇḍu kāsāyavatthavasanatā.
Abhijjhitaṃ etaṃ\
vatthū paṇḍitānaṃ sappurisānaṃ buddhasāvakānaṃ paccekabuddhānaṃ yadidaṃ\
bhaṇḍukāsāyavatthavasanatā. Serīti dve serī: dhammopi serī puggalopi
serī. Katamo\
dhammo serī: cattāro satipaṭṭhānā cattāro sammappadhānā cattāro
iddhipādā pañcindriyāni\
pañca balāni satta bojjhaṅgā ariyo aṭṭhaṅgiko maggo. Ayaṃ dhammo serī.
Katamo puggalo\
serī: yo iminā serinā dhammena samannāgato so vuccati puggalo serī.
Anabhijjhataṃ seritaṃ\
pekkhamānoti: seritaṃ dhammaṃ pekkhamāno dakkhamāno olokayamāno
nijjhāyamāno\
upaparikkhamānoti \'anabhijjhitaṃ seritaṃ pekkhamāno eko care
khaggavisāṇakappo\'\
\
Tenāha so paccekasambuddho:\
\
\'\'Āmantanā hoti sahāyamajjhe\
Vāse ṭhāne gamane cārikāya,\
Anabhijjhataṃ seritaṃ pekkhamāno\
Eko care khaggavisāṇakappo\'\'ti.\
\
7\
\
Khiḍḍā ratī hoti sahāyamajjhe\
Puttesu ca vipulaṃ hoti pemaṃ,\
Piyavippayogaṃ vijigucchamāno\
Eko care khaggavisāṇakappo.\
\
Khiḍḍāratī hoti sahāyamajjheti \'khiḍḍā\'ti dve khiḍḍā kāyikā ca khiḍḍā
vācasikā ca\
khiḍḍā. Katamā kāyikā khiḍḍā: hatthīhipi kīḷanti, assehipi kīḷanti
rathehipi kīḷanti,\
dhanūhipi kīḷanti, aṭṭhapadepi kīḷanti, dasapadepi kīḷanti, ākāsepi
kīḷanti,\
parihārapathepi kīḷanti, santikāyapi kīḷanti, khalikāyapi kīḷanti,
ghaṭikāyapi kīḷanti,\
salakahatthenapi kīḷanti, akkhehipi1 kīḷanti, paṅgavīrenapi kīḷanti,
vaṃkakenapi kīḷanti,\
mokkhavikāyapi kīḷanti, ciṅgulakenapi kīḷanti, pattāḷhakenapi kīḷanti,
rathakenapi kīḷanti,\
dhanukenapi kīḷanti, akkharikāyapi kīḷanti, manesikāyapi kīḷanti,
yathāvajjenapi kīḷanti.\
Ayaṃ kāyikā khiḍḍā.\
1. Akkhenapi - va, vi, machasaṃ\
\
\[BJT Page 518\] \[\\x 518/\]\
\
Katamā vācasikā khiḍḍā: mukhabherikaṃ mukhālambaraṃ mukhadeṇḍimakaṃ1\
mukhacalimakaṃ2 mukhabherūlakaṃ3 mukhadaddarikaṃ nāṭakaṃ lāsaṃ gītaṃ
dvakammaṃ,\
ayaṃ vācasikā khiḍḍā. Ratīti anukkaṇṭhitādhivacanametaṃ ratīti.
\'Sahāyā\' vuccanti yehi\
saha āgamanaṃ phāsu, gamanaṃ phāsu, gamanāgamanaṃ phāsu, ṭhānaṃ phāsu,
nisajjā\
phāsu, sayanaṃ phāsu, ālapanaṃ phāsu, sallapanaṃ phāsu, ullapanaṃ phāsu,
samullapanaṃ\
phāsu. Khiḍḍā ratī hoti sahāyamajjhe\'ti khiḍḍā ca rati ca sahāyamajjhe
hotīti \'khiḍḍā ratī\
hoti sahāyamajjhe\'.\
\
Puttesu ca vipulaṃ hoti pemanti: \'puttā\'ti cattāro puttā atrajo putto
khettajo putto dinnako\
putto antevāsiko putto. Puttesu ca vipulaṃ hoti pemanti puttesu ca
adhimattaṃ hoti pemanti\
\'puttesu ca vipulaṃ hoti pemaṃ\'.\
\
Piyavippayogaṃ vijigucchamānoti dve piyā: sattā vā\' saṅkhārā vā katame
sattā piyā: idha\
yassa te honti, atthakāmā hitakāmā phāsukāmā yogakkhemakāmā mātā vā pitā
vā bhātā vā\
bhaginī vā putto vā dhītā vā mittā vā amaccā vā ñātī vā sālohitā vā ime
sattā piyā. Katame\
saṅkhārā piyā: manāpikā rūpā manāpikā saddā manāpikā gandhā manāpikā
rasā manāpikā\
phoṭṭhabbā. Ime saṅkhārā piyā. Piyavippayogaṃ vijigucchamānoti: piyānaṃ
vippayogaṃ\
vijigucchamāno aṭṭīyamāno harāyamānoti \'piyavippayogaṃ vijigucchamāno
eko care\
khaggavisāṇakappo\'.\
\
Tenāha so paccekasambuddho:\
\
\'\'Khiḍḍā ratī hoti sahāyamajjhe\
Puttesu ca vipulaṃ hoti pemaṃ,\
Piyavippayogaṃ vijigucchamāno\
Eko care khaggavisāṇakappo\'\'ti.\
\
1. Mukhaḍiṃḍamakaṃ - machasaṃ,\
2. Mukhavālikaṃ - pu.\
3. Mukhakerekā - machasaṃ,\
\
\[BJT Page 520\] \[\\x 520/\]\
\
8.\
\
Cātuddiso appaṭigho ca hoti\
Santussamāno itarītarena,\
Parissayānaṃ sahitā achambhi\
Eko care khaggavisāṇakappo.\
\
Cātuddiso appaṭigho ca hotīti \'cātuddisoti so paccekasambuddho
mettāsahagatena cetasā\
ekaṃ disaṃ pharitvā viharati, tathā dutiyaṃ, tathā tatiyaṃ, tathā
catutthaṃ, iti uddhamado1\
tiriyaṃ sabbadhi sabbattatāya sabbāvantaṃ lokaṃ mettāsahagatena cetasā
vipulena\
mahaggatena appamāṇena averena abyāpajjhena2 pharitvā viharati.
Karuṇāsahagatena\
cetasā vipulena mahaggatena appamāṇena averena abyāpajjhena pharitvā
viharati.\
Muditāsahagatena cetasā vipulena mahaggatena appamāṇena averena
abyāpajjhena pharitvā\
viharati. Upekkhāsahagatena cetasā vipulena mahaggatena appamāṇena
averena\
abyāpajjhena pharitvā viharati. Cātuddiso appaṭigho ca hotīti: mettāya
bhāvitattāya ye\
puratthimāya disāya sattā te appaṭikūlā honti ye dakkhiṇāya disāya sattā
te appaṭikūlā\
honti, ye pacchimāya disāya sattā te appaṭikūlā honti, ye uttarāya
disāya sattā te appaṭikūlā\
honti. Ye puratthimāya anudisāya sattā te appaṭikūlā honti, ye
dakkhiṇāya anudisāya sattā\
te appaṭikūlā honti, ye pacchimāya anudisāya sattā te appaṭikūlā honti,
ye uttarāya\
anudisāya sattā te appaṭikūlā honti, yo heṭṭhimāya disāya sattā te
appaṭikūlā honti, ye\
uparimāya disāya sattā te appaṭikūlā honti, ye disāsu vidisāsu sattā te
appaṭikūlā, honti,\
karuṇāya bhāvitattāya ye puratthimāya disāya sattā te appaṭikūlā honti
ye dakkhiṇāya\
disāya sattā te appaṭikūlā honti, ye pacchimāya disāya sattā te
appaṭikūlā honti, ye uttarāya\
disāya sattā te appaṭikūlā honti. Ye puratthimāya anudisāya sattā te
appaṭikūlā honti, ye\
dakkhiṇāya anudisāya sattā te appaṭikūlā honti, ye pacchimāya anudisāya
sattā te\
appaṭikūlā honti, ye uttarāya anudisāya sattā te appaṭikūlā honti, yo
heṭṭhimāya disāya\
sattā te appaṭikūlā honti, ye uparimāya disāya sattā te appaṭikūlā
honti, ye disāsu vidisāsu\
sattā te appaṭikūlā, honti, muditāya bhāvitattāya ye puratthimāya disāya
sattā te appaṭikūlā\
honti ye dakkhiṇāya disāya sattā te appaṭikūlā honti, ye pacchimāya
disāya sattā te\
appaṭikūlā honti, ye uttarāya disāya sattā te appaṭikūlā honti. Ye
puratthimāya anudisāya\
sattā te appaṭikūlā honti, ye dakkhiṇāya anudisāya sattā te appaṭikūlā
honti, ye pacchimāya\
anudisāya sattā te appaṭikūlā honti, ye uttarāya anudisāya sattā te
appaṭikūlā honti, yo\
heṭṭhimāya disāya sattā te appaṭikūlā honti, ye uparimāya disāya sattā
te appaṭikūlā honti,\
ye disāsu vidisāsu sattā te appaṭikūlā, honti, upekkhāya bhāvitattāya
ye\
Puratthimāya disāya sattā te appaṭikūlā honti ye dakkhiṇāya disāya sattā
te appaṭikūlā\
honti, ye pacchimāya disāya sattā te appaṭikūlā honti, ye uttarāya
disāya sattā te appaṭikūlā\
honti. Ye puratthimāya anudisāya sattā te appaṭikūlā honti, ye
dakkhiṇāya anudisāya sattā\
te appaṭikūlā honti, ye pacchimāya anudisāya sattā te appaṭikūlā honti,
ye uttarāya\
anudisāya sattā te appaṭikūlā honti, yo heṭṭhimāya disāya sattā te
appaṭikūlā honti, ye\
uparimāya disāya sattā te appaṭikūlā honti, ye disāsu vidisāsu sattā te
appaṭikūlā, hontīti\
\'cātuddiso appaṭigho ca hoti. \'\
\
Santussamāno itarītarenāti: so paccekasambuddho santuṭṭho hoti
itarītarena cīvarena\
itarītaracīvarasantuṭṭhiyā ca vaṇṇavādī na ca cīvarahetu3 anesanaṃ
(appatirūpaṃ4)\
āpajjati. Aladdhā ca cīvaraṃ na paritassati, laddhā ca cīvaraṃ agathito5
amucchito\
anajjhāpanno ādīnavadassāvī nissaraṇapañño paribhuñjati tāya ca pana\
itarītaracīvarasantuṭṭhiyā nevattānukkaṃseti na paraṃ vambheti,\
\
1. Uddhaṃ adho - pa, va, vi,\
2. Abyāpajjena - machasaṃ\
3. Na cīvarahetu - pa, vi, ka,\
4. Apaṭirūpaṃ - pa, va, vi, ka, syā,\
5. Agadhito - machasaṃ\
\
\[BJT Page 522\] \[\\x 522/\]\
\
Yo hi tattha dakkho analaso sampajāno patissato. Ayaṃ vuccati
paccekasambuddho porāṇe\
aggaññe ariyavaṃse ṭhito. Santuṭṭho hoti itarītarena piṇḍapātena\
itarītarapiṇḍapātasantuṭṭhiyā ca vaṇṇavādī na ca piṇḍapātahetu anesanaṃ
appatirūpaṃ\
āpajjati. Aladdhā ca piṇḍapātaṃ na paritassati, laddhā ca piṇḍapātaṃ
agathito amucchito\
anajjhāpanno ādīnavadassāvī nissaraṇapañño paribhuñjati tāya ca pana\
itarītarapiṇḍapātasantuṭṭhiyā nevattānukkaṃseti na paraṃ vambheti, yo hi
tattha dakkho\
analaso sampajāno patissato. Ayaṃ vuccati paccekasambuddho porāṇe
aggaññe ariyavaṃse\
ṭhito. Santuṭṭho hoti itarītarena senāsanena
itarītarasenāsanasantuṭṭhiyā ca vaṇṇavādī na\
ca piṇḍapātahetu anesanaṃ appatirūpaṃ āpajjati. Aladdhā ca senāsanaṃ na
paritassati,\
laddhā ca senāsanaṃ agathito amucchito anajjhāpanno ādīnavadassāvī
nissaraṇapañño\
paribhuñjati tāya ca pana itarītarasenāsanasantuṭṭhiyā nevattānukkaṃseti
na paraṃ\
vambheti, yo hi tattha dakkho analaso sampajāno patissato. Ayaṃ vuccati\
paccekasambuddho porāṇe aggaññe ariyavaṃse ṭhito. Santuṭṭho hoti
itarītarena\
gilānapaccayabhesajjaparikkhārena,
itarītaragilānapaccayabhesajjaparikkhārasantuṭṭhiyā ca\
vaṇṇavādī na ca gilānapaccayabhesajjaparikkhārahetu anesanaṃ appatirūpaṃ
āpajjati.\
Aladdhā ca piṇḍapātaṃ na paritassati, laddhā ca
gilānapaccayabhesajjaparikkhāraṃ agathito\
amucchito anajjhāpanno ādīnavadassāvī nissaraṇapañño paribhuñjati tāya
ca pana\
itarītaragilānapaccayabhesajjaparikkhārasantuṭṭhiyā nevattānukkaṃseti na
paraṃ vambheti,\
yo hi tattha dakkho analaso sampajāno patissato. Ayaṃ vuccati
paccekasambuddho porāṇe\
aggaññe ariyavaṃse ṭhitoti \'santussamāno itarītarena\'.\
\
Parissayānaṃ sahitā achambhīti\' - parissayā\'ti dve parissayā:
pākaṭaparissayā ca\
paṭicchannaparissayā ca. Katame pākaṭaparissayā: sīhā vyagghā dīpī acchā
taracchā kokā\
mahisā1 \'hatthi ahi vicchikā satapadī corā vā assu mānavā vā katakammā
vā akatakammā\
vā. Cakkhurogo sotarogo ghānarogo jivhārogo kāyarogo sīsarogo kaṇṇarogo
mukharogo\
dantarogo kāso sāso pināso ḍaho2 jaro kucchirogo mucchā pakkhandikā
ghūlā visūcikā\
kuṭṭhaṃ gaṇḍo kilāso soso apamāro daddu kaṇḍu kacchu rakhasā vitacchikā
lohitapittaṃ\
madhumeho aṃsā piḷakā bhagandalā pittasamuṭṭhānā ābādhā semhasamuṭṭhānā
ābādhā\
vātasamuṭṭhānā ābādhā sannipātikā ābādhā utuparināmajā ābādhā
visamaparihārajā ābādhā\
opakkamikā ābādhā kammavipākajā ābādhā, sītaṃ uṇhaṃ jighacchā pipāsā
uccāro passāvo\
ḍaṃsamakasavātātapasiriṃsapa3samphassā iti vā. Ime vuccanti
pākaṭaparissayā.\
\
1. Mahiṃsā - machasaṃ,\
Gomahisā - syā, va, vi\
2. Ḍāho - machasaṃ,\
3. Sarīsapa - machasaṃ,\
\
\[BJT Page 524\] \[\\x 524/\]\
\
Katame paṭicchannaparissayā: kāyaduccaritaṃ vacīduccaritaṃ
manoduccaritaṃ\
kāmacchandanīvaraṇaṃ vyāpādanīvaraṇaṃ thīnamiddhanīvaraṇaṃ\
uddhaccakukkuccanīvaraṇaṃ vicikicchānīvaraṇaṃ rāgo doso moho kodho
upanāho makkho\
paḷāso issā macchariyaṃ māyā sāṭheyyaṃ thambho sārambho māno atimāno
mado pamādo,\
sabbe kilesā sabbe duccaritā sabbe darathā sabbe pariḷāhā sabbe santāpā\
sabbākusalābhisaṃkhārā. Ime vuccanti paṭicchannaparissayā\'.\
\
Parissayāti - kenaṭṭhena parissayā: parisahantīti parissayā, parihānāya
saṃvattantīti\
parissayā, tatrāsayāti parissayā.\
\
Kathaṃ parisahantīti parissayā: te parissayā taṃ puggalaṃ sahanti
parisahanti abhibhavanti\
ajjhottharanti pariyādiyanti parimaddanti, 1 evaṃ parisahantīti
parissayā.\
\
Kathaṃ parihānāya saṃvattantīti parissayā: te parissayā kusalānaṃ
dhammānaṃ antarāyāya\
parihānāya saṃvattanti. Katamesaṃ kusalānaṃ dhammānaṃ: sammāpaṭipadāya\
anulomapaṭipadāya apaccanīkapaṭipadāya anvatthapaṭipadāya\
dhammānudhammapaṭipadāya sīlesu paripūrakāritāya indriyesu
guttadvāratāya bhojane\
mattaññutāya jāgariyānuyogassa, satisampajaññassa catunnaṃ
satipaṭṭhānaṃ\
bhāvanānuyogassa, catunnaṃ sammappadhānānaṃ bhāvanānuyogassa, catunnaṃ\
iddhipādānaṃ bhāvanānuyogassa, pañcannaṃ indriyānaṃ bhāvanānuyogassa,
pañcannaṃ\
balānaṃ bhāvanānuyogassa, sattannaṃ bojjhaṅgānaṃ bhāvanānuyogassa,
ariyassa\
aṭṭhaṅgikassa maggassa bhāvanānuyogassa, imesaṃ kusalānaṃ dhammānaṃ
antarāyāya\
parihānāya saṃvattanti, evaṃ2 parihānāya saṃvattantīti parissayā.\
\
Kathaṃ tatrāsayāti parissayā: tatthete3 pāpakā akusalā dhammā
uppajjanti\
attabhāvasannissayā, yathā bile bilāsayā pāṇā sayanti, dake dakāsayā4
pāṇā sayanti, vane\
vanāsayā pāṇā sayanti, rukkhe rukkhāsayā pāṇā sayanti, evameva tatthete
pāpakā akusalā\
dhammā uppajjanti attabhāvasannissayāti evampi tatrāsayāti parissayā.\
\
1. Maddanti - machasaṃ, va, vi\
2. Iti evaṃ - pana\
3. Tatra te - va, vi\
4. Udake udakasyā - machasaṃ,\
\
\[BJT Page 526\] \[\\x 526/\]\
\
Vuttaṃ hetaṃ bhagavatā:\
\
\'\'Sāntevāsiko bhikkhave, bhikkhu sācariyako dukkhaṃ na phāsu viharati.
Kathaṃ ca\
bhikkhave, bhikkhu sāntevāsiko sācariyako dukkhaṃ na phāsu viharati:
idha bhikkhave,\
bhikkhu cakkhunā rūpaṃ disvā uppajjanti ye pāpakā akusalā dhammā
sarasaṅkappā\
saññojaniyā tyāssa anto vasanti anvāssavanti pāpakā akusalā dhammāti,
tasmā sāntevāsiko\
vuccati. Te naṃ samudācaranti1 samudācaranti naṃ pāpakā akusalā
dhammāti, tasmā\
\'sācariyakoti vuccati. Punacaparaṃ bhikkhave, bhikkhuno sotena saddaṃ
sutvā uppajjanti ye\
pāpakā akusalā dhammā sarasaṅkappā saññojaniyā tyāssa anto vasanti
anvāssavanti pāpakā\
akusalā dhammāti, tasmā sāntevāsiko vuccati. Te naṃ samudācaranti
samudācaranti naṃ\
pāpakā akusalā dhammāti, tasmā \'sācariyakoti vuccati. Punacaparaṃ
bhikkhave, bhikkhuno\
ghānena gandhaṃ ghāyitvā uppajjanti ye pāpakā akusalā dhammā
sarasaṅkappā saññojaniyā\
tyāssa anto vasanti anvāssavanti pāpakā akusalā dhammāti, tasmā
sāntevāsiko vuccati. Te\
naṃ samudācaranti samudācaranti naṃ pāpakā akusalā dhammāti, tasmā
\'sācariyakoti\
vuccati. Punacaparaṃ bhikkhave, bhikkhuno jivhāya rasaṃ sāyitvā
uppajjanti ye pāpakā\
akusalā dhammā sarasaṅkappā saññojaniyā tyāssa anto vasanti anvāssavanti
pāpakā akusalā\
dhammāti, tasmā sāntevāsiko vuccati. Te naṃ samudācaranti samudācaranti
naṃ pāpakā\
akusalā dhammāti, tasmā \'sācariyakoti vuccati. Punacaparaṃ bhikkhave,
bhikkhuno kāyena\
phoṭṭhabbaṃ phusitvā uppajjanti ye pāpakā akusalā dhammā sarasaṅkappā
saññojaniyā\
tyāssa anto vasanti anvāssavanti pāpakā akusalā dhammāti, tasmā
sāntevāsiko vuccati. Te\
naṃ samudācaranti samudācaranti naṃ pāpakā akusalā dhammāti, tasmā
\'sācariyakoti\
vuccati. Punacaparaṃ bhikkhave, bhikkhuno manasā dhammaṃ viññāya
uppajjanti ye\
pāpakā akusalā dhammā sarasaṅkappā saññojaniyā tyāssa anto vasanti
anvāssavanti pāpakā\
akusalā dhammāti, tasmā sāntevāsiko vuccati. Te naṃ samudācaranti
samudācaranti naṃ\
pāpakā akusalā dhammāti, tasmā \'sācariyako\'ti2 vuccati. Evaṃ kho
bhikkhave, bhikkhu\
sāntevāsiko sācariyako dukkhaṃ na phāsuviharatī\'ti\[a\] evampi
tatrāsayāti parissayā.\
\
Vuttaṃ hetaṃ bhagavatā:\
\
\'\'Tayome bhikkhave, antarā malā antarā amittā antarā sapattā antarā
vadhakā antarā\
paccatthikā. Katame tayo: lobho bhikkhave, antarā malaṃ antarā amitto
antarā sapatto antarā\
vadhako antarā paccatthiko. Doso bhikkhave, antarā malaṃ antarā amitto
antarā sapatto\
antarā vadhako antarā paccatthiko. Moho bhikkhave, antarā malaṃ antarā
amitto antarā\
sapatto antarā vadhako antarā paccatthiko. Ime kho bhikkhave, tayo
antarā malā3 antarā\
amittā antarā sapattā antarā vadhakā antarā paccatthikā. \[B\]\
1. \'\'Anatthajanano lobho lobho cittappakopano\
Bhayamantarato jātaṃ taṃ jano nāvabujjhati.\
\
2. Luddho atthaṃ na jānāti luddho dhammaṃ na passati\
Andhaṃ tamaṃ tadā hoti yaṃ lobho sahate naraṃ.\
\
3. Anatthajanano doso doso cittappakopano\
Bhayamantarato jātaṃ taṃ jano nāvabujjhati. \[B\]\
\
1. Tena samudācarena - machasaṃ,\
2. Sāvariyakoti - va-vi\
3. Antarāmalo - machasaṃ,\
\[A.\] Salāyatanasaṃyutta - navapurāṇavagga\
\[B.\] Itivuttaka - catutthavagga malasutta\
\
\[BJT Page 528\] \[\\x 528/\]\
\
4. Duṭṭho atthaṃ na jānāti duṭṭho dhammaṃ na passati\
Andhaṃ tamaṃ tadā hoti yaṃ doso sahate naraṃ.\
\
5. Anatthajanano moho moho cittappakopano\
Bhayamantarato jātaṃ taṃ jano nāvabujjhati.\
\
6. Mūḷho atthaṃ na jānāti mūḷho dhammaṃ na passati\
Andhaṃ tamaṃ tadā hoti yaṃ moho sahate nara\'\'nti. \[A\]\
\
Evampi tatrāsayāti parissayā.\
\
Vuttaṃ hetaṃ bhagavatā:\
\
\'\'Tayo kho mahārāja, purisassa dhammā ajjhattaṃ uppajjamānā uppajjanti
ahitāya dukkhāya\
aphāsuvihārāya. Katame tayo: lobho kho mahārāja, purisassa dhammo
ajjhattaṃ\
uppajjamāno uppajjati ahitāya dukkhāya aphāsuvihārāya. Doso kho
mahārāja, purisassa\
dhammo ajjhattaṃ uppajjamāno uppajjati ahitāya dukkhāya aphāsuvihārāya.
Moho kho\
mahārāja, purisassa dhammo ajjhattaṃ uppajjamāno uppajjati ahitāya
dukkhāya\
aphāsuvihārāya. Ime kho mahārāja, tayo purisassa dhammā ajjhattaṃ
uppajjamānā uppajjanti\
ahitāya dukkhāya aphāsuvihārāya. \'\'\[B\]\
\
7. \'\'Lobho doso ca moho ca purisaṃ pāpacetasaṃ\
Hiṃsanti atta sambhūtā tacasāraṃva samphala\'\'nti. \[B\]\
\
Evampi tatrāsayāti parissayā.\
\
Vuttaṃ hetaṃ bhagavatā:\
\
8. \'\'Rāgo ca doso ca ito nidānā\
Arati rati lomahaṃso itojā,\
Ito samuṭṭhāya manovitakkā\
Kumārakā dhaṃkamivossajantī\'\'ti\[c\]\
\
Evampi tatrāsayāti parissayā.\
\
Parissayānaṃ sahitāti parissaye sahitā ārādhitā ajjhottharitā pariyāditā
paṭinissaṭāti\
\'parissayānaṃ sahitā\'.\
\
\[A.\] Itivuttaka - catutthavagga malasutta\
\[B.\] Kosala saṃyutta - paṭhamavagga\
\[C.\] Suttanipāta - sūcilomasutta\
\
\[BJT Page 530\] \[\\x 530/\]\
\
Achambhīti so paccekasambuddho abhīru achambhi anutrāsi apalāyi
pahīnabhayabheravo\
vigatalomahaṃso viharatīti parissayānaṃ sahitā achambhi eko care
khaggavisāṇakappo,\
Tenāha so paccekasambuddho:\
\
\'\'Cātuddiso appaṭigho ca hoti\
Santussamāno itarītarena,\
Parissayānaṃ sahitā achambhi\
Eko care khaggavisāṇakappo\'\'ti.\
\
9.\
\
Dussaṅgahā pabbajitāpi eke\
Atho gahaṭṭhā gharamāvasantā,\
Appossukko paraputtesu hutvā\
Eko caro khaggavisāṇakappo.\
\
Dussaṅgahā pabbajitāpi eketi \'\'pabbajitāpi idhekacce nissayepi
diyyamāne uddesepi\
diyyamāne paripucchāyapi diyyamāne cīvarepi diyyamāne pattepi diyyamāne
lohathālakepi\
diyyamāne dhammakarekepi\'\'1 diyyamāne parissāvanepi diyyamāne
thavikepi diyyamāne\
upāhanepi diyyamāne kāyabandhanepi diyyamāne na sussūsanti na sotā
odahanti na\
aññācittaṃ upaṭṭhāpenti, anassavā avacanakaraṃ paṭilomavuttino aññeneva
mukhaṃ\
karontī\'ti \'dussaṅgahā pabbajitāpi eke.\
\
Atho gahaṭṭhā gharamāvasantāti gahaṭṭhāpi idhekacce hatthimhipi
diyyamāne na\
sussūsanti na sotā odahanti na aññācittaṃ upaṭṭhāpenti, anassavā
avacanakaraṃ\
paṭilomavuttino aññeneva mukhaṃ karontī\'ti \'dussaṅgahā pabbajitāpi
eke. Rathepi\
diyyamāne na sussūsanti na sotā odahanti na aññācittaṃ upaṭṭhāpenti,
anassavā\
avacanakaraṃ paṭilomavuttino aññeneva mukhaṃ karontī\'ti \'dussaṅgahā
pabbajitāpi eke.\
Khettepi diyyamāne na sussūsanti na sotā odahanti na aññācittaṃ
upaṭṭhāpenti, anassavā\
avacanakaraṃ paṭilomavuttino aññeneva mukhaṃ karontī\'ti \'dussaṅgahā
pabbajitāpi eke.\
Vatthumhipi diyyamāne na sussūsanti na sotā odahanti na aññācittaṃ
upaṭṭhāpenti,\
anassavā avacanakaraṃ paṭilomavuttino aññeneva mukhaṃ karontī\'ti
\'dussaṅgahā\
pabbajitāpi eke. Hiraññepi diyyamāne na sussūsanti na sotā odahanti na
aññācittaṃ\
upaṭṭhāpenti, anassavā avacanakaraṃ paṭilomavuttino aññeneva mukhaṃ
karontī\'ti\
\'dussaṅgahā pabbajitāpi eke. Suvaṇṇepi diyyamāne na sussūsanti na sotā
odahanti na\
aññācittaṃ upaṭṭhāpenti, anassavā avacanakaraṃ paṭilomavuttino aññeneva
mukhaṃ\
karontī\'ti \'dussaṅgahā pabbajitāpi eke. Diyyamāne gāmepi diyyamāne na
sussūsanti na sotā\
odahanti na aññācittaṃ upaṭṭhāpenti, anassavā avacanakaraṃ
paṭilomavuttino aññeneva\
mukhaṃ karontī\'ti \'dussaṅgahā pabbajitāpi eke. Nigamepi diyyamāne na
sussūsanti na sotā\
odahanti na aññācittaṃ upaṭṭhāpenti, anassavā avacanakaraṃ
paṭilomavuttino aññeneva\
mukhaṃ karontī\'ti \'dussaṅgahā pabbajitāpi eke. Nagarepi diyyamāne na
sussūsanti na sotā\
odahanti na aññācittaṃ upaṭṭhāpenti, anassavā avacanakaraṃ
paṭilomavuttino aññeneva\
mukhaṃ karontī\'ti \'dussaṅgahā pabbajitāpi eke. Raṭṭhepi diyyamāne na
sussūsanti na sotā\
odahanti na aññācittaṃ upaṭṭhāpenti, anassavā avacanakaraṃ
paṭilomavuttino aññeneva\
mukhaṃ karontī\'ti \'dussaṅgahā pabbajitāpi eke. Janapadepi diyyamāne na
sussūsanti2 na\
sotā odahanti na aññācittaṃ upaṭṭhāpenti, anassavā avacanakaraṃ
paṭilomavuttino\
aññeneva mukhaṃ karontī\'ti \'dussaṅgahā pabbajitāpi eke.\
\
Appossukko paraputtesu hutvāti. Attānaṃ ṭhapetvā sabbe imasmiṃ atthe
paraputtā, tesu\
paraputtesu appossukko hutvā avyāvaṭo hutvā anapekkho hutvāti
\'appossukko paraputtesu\
hutvā eko care khaggavisāṇakappo. \'\
\
Tenāha so paccekasambuddho:\
\
\'\'Dussaṅgahā pabbajitāpi eke\
Atho gahaṭṭhā gharamāvasantā\
Appossukko paraputtesu hutvā\
Eko care khaggavisāṇakappo\'ti.\
\
1. Dhammakaraṇepi - machasaṃ,\
2. Na saṇanti - machasaṃ,\
\
\[BJT Page 532\] \[\\x 532/\]\
\[PTS Page 060\] \[\\q 60/\]\
\
10.\
\
Voropayitvā gihibyañjanāni\
Saṃsīnapatto1 yathā koviḷāro,\
Chetvāna vīro2, gihibandhanāni\
Eko care khaggavisāṇakappo.\
\
Voropayitvā gihibyañjanānīti \'gihibyañjanaṃ\' vuccanti kesā ca massu ca
mālā ca gandhaṃ ca\
vilepanaṃ ca ābharaṇaṃ ca piḷandhanaṃ ca vatthaṃ ca pārupanaṃ ca
veṭhanaṃ na\
ucchādanaṃ parimaddanaṃ nahāpanaṃ sambāhanaṃ ādāsaṃ añjanaṃ
mālāgandhavilepanaṃ\
mukhacuṇṇakaṃ mukhalepanaṃ hatthabandhaṃ sikhābandhaṃ daṇḍaṃ nālikaṃ
khaggaṃ\
chattaṃ (chatrūpāhanaṃ) uṇhīsaṃ maṇiṃ vālavījaniṃ odātāni vatthāni
dīghadasāni, iti vā,\
voropayitvā gihibyaṃjanānīti gihibyañjanāni oropayitvā samoropayitvā
nikkhipitvā\
paṭippassambhayitvāti, voropayitvā gihibyañjanāni\'.\
\
Saṃsīnapatto yathā koviḷāroti yathā koviḷārassa pattāni tāni saṃsīnāni3
patitāni paripatitāni,\
evameva tassa paccekasambuddhassa gihibyañjanāni sīnāni saṃsīnāni
patitānīti\
saṃsīnapatto yathā koviḷāro.\
\
Chetvāna vīro gihibandhanānīti vīro\'ti viriyavāti vīro, pahūti vīro,
visavīti vīro, alamattoti\
vīro, sūroti vīro, vikkanto abhīru acchambhi anutrāsi apalāyī
pahīnabhayabheravoti vīro,\
vigatalomahaṃsoti vīro:\
\
1. \'\'Virato idha sabbapāpakehi nirayadukkhamaticca viriyavāso,\
So viriyavā padhānavā vīro tādi, pavuccate tathattā\'\'ti.\
\
Gihibandhanāni4\' vuccanti puttā ca dārā ca5 dāsī ca dāsā ca ajeḷakā ca
kukkuṭasūkarā ca\
hatthigavāssavaḷavā ca khettaṃ ca vatthuṃ ca hiraññaṃ ca suvaṇṇaṃ ca\
gāmanigamarājadhāniyo ca raṭṭhaṃ ca janapado ca koso ca koṭṭhāgāraṃ ca
yaṃ kiñci\
rajanīyavatthu, chetvāna vīro gihibandhanānīti so paccekasambuddho vīro
gihibandhanāni\
chinditvā samucchinditvā jahitvā vinodetvā byantīkaritvā anabhāvaṃ
gametvāti \'chetvāna\
vīro gihibandhanāni eko ca care khaggavisāṇakappo.\
\
Tenāha so paccekasambuddho:\
\
\'\'Voropayitvā gihibyañjanāni\
Saṃsīnapatto yathā koviḷāro,\
Chetvāna vīro gihibandhanāni\
Eko care khaggavisāṇakappo\'\'ti.\
\
Paṭhamo vaggo.\
\
1. Saṃjinnapatto - machasaṃ, syā,\
2. Dhīro - va, -vi\
3. Chinnāni saṃchinnāni - machasaṃ, syā\
4. Gihibandhanāvuccati - pa, va, vi\
5. Bhariyā ca - machasaṃ,\
6. Dhīro - va-vi\
\
\[BJT Page 534\] \[\\x 534/\]\
\
1.\
\
Sace labhetha nipakaṃ sahāyaṃ\
Saddhiṃ caraṃ sādhuvihāri dhīraṃ,\
Abhibhuyya sabbāni parissayāni\
Careyya tenattamano satīmā.\
\
Sace labhetha nipakaṃ sahāyanti: sace nipakaṃ paṇḍitaṃ paññavantaṃ1.
Buddhimantaṃ\
ñāṇiṃ vibhāviṃ medhāviṃ sahāyaṃ labheyya, paṭilabheyya adhigaccheyya
vindeyyāti \'sace\
labhetha nipakaṃ sahāyaṃ\'.\
\
Saddhiṃ caraṃ sādhuvihāri dhīranti: \'saddhiṃ cara\'nti ekato caraṃ,
sādhuvihārinti\
paṭhamenapi jhānena sādhuvihāriṃ dutiyenapi jhānena sādhuvihāriṃ
catutthenapi jhānena\
sādhuvihāriṃ mettāyapi cetovimuttiyā sādhuvihāriṃ karuṇāyapi
cetovimuttiyā sādhuvihāriṃ\
muditāyapi cetovimuttiyā sādhuvihāriṃ upekkhāyapi cetovimuttiyā
sādhuvihāriṃ,\
ākāsānañcāyatanasamāpattiyāpi sādhuvihāriṃ viññāṇañcāyatanasamāpattiyāpi
sādhuvihāriṃ\
ākiñcaññāyatanasamāpattiyāpi sādhuvihāriṃ
nevasaññānāsaññāyatanasamāpattiyāpi\
sādhuvihāriṃ nirodhasamāpattiyāpi sādhuvihāriṃ phalasamāpattiyāpi
sadhuvihāriṃ.\
Dhīranti: paṇḍitaṃ paññavantaṃ1 buddhimantaṃ ñāṇiṃ vibhāviṃ medhāvinti
\'saddhiṃ\
caraṃ sādhuvihāri dhīraṃ\'.\
\
Abhibhuyya sabbāni parissayānīti: \'parissayā\'ti dve parissayā:
pākaṭaparissayā ca\
paṭicchannaparissayā ca. Katame pākaṭaparissayā: sīhā vyagghā dīpī acchā
taracchā kokā\
mahisā \'hatthi ahi vicchikā satapadī corā vā assu mānavā vā katakammā
vā akatakammā vā.\
Cakkhurogo sotarogo ghānarogo jivhārogo kāyarogo sīsarogo kaṇṇarogo
mukharogo\
dantarogo kāso sāso pināso ḍaho jaro kucchirogo mucchā pakkhandikā ghūlā
visūcikā\
kuṭṭhaṃ gaṇḍo kilāso soso apamāro daddu kaṇḍu kacchu rakhasā vitacchikā
lohitapittaṃ\
madhumeho aṃsā piḷakā bhagandalā pittasamuṭṭhānā ābādhā semhasamuṭṭhānā
ābādhā\
vātasamuṭṭhānā ābādhā sannipātikā ābādhā utuparināmajā ābādhā
visamaparihārajā ābādhā\
opakkamikā ābādhā kammavipākajā ābādhā, sītaṃ uṇhaṃ jighacchā pipāsā
uccāro passāvo\
ḍaṃsamakasavātātapasiriṃsapa3samphassā iti vā. Ime vuccanti
pākaṭaparissayā.\
\
Katame paṭicchannaparissayā: kāyaduccaritaṃ vacīduccaritaṃ
manoduccaritaṃ\
kāmacchandanīvaraṇaṃ vyāpādanīvaraṇaṃ thīnamiddhanīvaraṇaṃ\
uddhaccakukkuccanīvaraṇaṃ vicikicchānīvaraṇaṃ rāgo doso moho kodho
upanāho makkho\
paḷāso issā macchariyaṃ māyā sāṭheyyaṃ thambho sārambho māno atimāno
mado pamādo,\
sabbe kilesā sabbe duccaritā sabbe darathā sabbe pariḷāhā sabbe santāpā\
sabbākusalābhisaṃkhārā. Ime vuccanti paṭicchannaparissayā\'.\
\
Parissayāti - kenaṭṭhena parissayā: parisahantīti parissayā, paribhānāya
saṃvattantīti\
parissayā, tatrāsayāti parissayā.\
\
Kathaṃ parisahantīti parissayā: te parissayā taṃ puggalaṃ sahanti
parisahanti abhibhavanti\
ajjhottharanti pariyādiyanti parimaddanti, evaṃ parisahantīti
parissayā.\
\
Kathaṃ parihānāya saṃvattantīti parissayā: te parissayā kusalānaṃ
dhammānaṃ antarāyāya\
parihānāya saṃvattanti. Katamesaṃ kusalānaṃ dhammānaṃ: sammāpaṭipadāya\
anulomapaṭipadāya apaccanīkapaṭipadāya anvatthapaṭipadāya\
dhammānudhammapaṭipadāya sīlesu paripurakāritāya indriyesu
guttadvāratāya bhojane\
mattaññutāya jāgariyānuyogassa, satisampajaññassa catunnaṃ
satipaṭṭhānaṃ\
bhāvanānuyogassa, catunnaṃ sammappadhānānaṃ bhāvanānuyogassa, catunnaṃ\
iddhipādānaṃ bhāvanānuyogassa, pañcannaṃ indriyānaṃ bhāvanānuyogassa,
pañcannaṃ\
balānaṃ bhāvanānuyogassa, sattannaṃ bojjhaṅgānaṃ bhāvanānuyogassa,
ariyassa\
aṭṭhaṅgikassa maggassa bhāvanānuyogassa, imesaṃ kusalānaṃ dhammānaṃ
antarāyāya\
parihānāya saṃvattanti, evaṃ parihānāya saṃvattantīti parissayā.\
\
Kathaṃ tatrāsayāti parissayā: tatthete pāpakā akusalā dhammā uppajjanti\
attabhāvasannissayā, yathā bile bilāsayā pāṇā sayanti, dake dakāsayā
pāṇā sayanti, vane\
vanāsayā pāṇā sayanti, rukkhe rukkhāsayā pāṇā sayanti, evameva tatthete
pāpakā akusalā\
dhammā uppajjanti attabhāvasannissayāti evampi tatrāsayāti parissayā.\
\
Vuttaṃ hetaṃ bhagavatā:\
\
\'\'Sāntevāsiko bhikkhave, bhikkhu sācariyako dukkhaṃ na phāsu viharati.
Kathaṃ ca\
bhikkhave, bhikkhu sāntevāsiko sācariyako dukkhaṃ na phāsu viharati:
idha bhikkhave,\
bhikkhu cakkhunā rūpaṃ disvā uppajjanti ye pāpakā akusalā dhammā
sarasaṅkappā\
saññojaniyā tyāssa anto vasanti anvāssavanti pāpakā akusalā dhammāti,
tasmā sāntevāsiko\
vuccati. Te naṃ samudācaranti samudācaranti naṃ pāpakā akusalā dhammāti,
tasmā\
\'sācariyakoti vuccati. Punacaparaṃ bhikkhave, bhikkhuno sotena saddaṃ
sutvā uppajjanti ye\
pāpakā akusalā dhammā sarasaṅkappā saññojaniyā tyāssa anto vasanti
anvāssavanti pāpakā\
akusalā dhammāti, tasmā sāntevāsiko vuccati. Te naṃ samudācaranti
samudācaranti naṃ\
pāpakā akusalā dhammāti, tasmā \'sācariyakoti vuccati. Punacaparaṃ
bhikkhave, bhikkhuno\
ghānena gandhaṃ ghāyitvā uppajjanti ye pāpakā akusalā dhammā
sarasaṅkappā saññojaniyā\
tyāssa anto vasanti anvāssavanti pāpakā akusalā dhammāti, tasmā
sāntevāsiko vuccati. Te\
naṃ samudācaranti samudācaranti naṃ pāpakā akusalā dhammāti, tasmā
\'sācariyakoti\
vuccati. Punacaparaṃ bhikkhave, bhikkhuno jivhāya rasaṃ sāyitvā
uppajjanti ye pāpakā\
akusalā dhammā sarasaṅkappā saññojaniyā tyāssa anto vasanti anvāssavanti
pāpakā akusalā\
dhammāti, tasmā sāntevāsiko vuccati. Te naṃ samudācaranti samudācaranti
naṃ pāpakā\
akusalā dhammāti, tasmā \'sācariyakoti vuccati. Punacaparaṃ bhikkhave,
bhikkhuno kāyena\
Phoṭṭhabbaṃ phusitvā uppajjanti ye pāpakā akusalā dhammā sarasaṅkappā
saññojaniyā\
tyāssa anto vasanti anvāssavanti pāpakā akusalā dhammāti, tasmā
sāntevāsiko vuccati. Te\
naṃ samudācaranti samudācaranti naṃ pāpakā akusalā dhammāti, tasmā
\'sācariyakoti\
vuccati. Punacaparaṃ bhikkhave, bhikkhuno manasā dhammaṃ viññāya
uppajjanti ye\
pāpakā akusalā dhammā sarasaṅkappā saññojaniyā tyāssa anto vasanti
anvāssavanti pāpakā\
akusalā dhammāti, tasmā sāntevāsiko vuccati. Te naṃ samudācaranti
samudācaranti naṃ\
pāpakā akusalā dhammāti, tasmā \'sācariyako\'ti vuccati. Evaṃ kho
bhikkhave, bhikkhu\
sāntevāsiko sācariyako dukkhaṃ na phāsu viharatī\'ti evampi tatrāsayāti
parissayā.\
\
Vuttaṃ hetaṃ bhagavatā:\
\
\'\'Tayome bhikkhave, antarā malā antarā amittā antarā sapattā antarā
vadhakā antarā\
paccatthikā. Katame tayo: lobho bhikkhave, antarā malaṃ antarā amitto
antarā sapatto antarā\
vadhako antarā paccatthiko. Doso bhikkhave, antarā malaṃ antarā amitto
antarā sapatto\
antarā vadhako antarā paccatthiko. Moho bhikkhave, antarā malaṃ antarā
amitto antarā\
sapatto antarā vadhako antarā paccatthiko. Ime kho bhikkhave, tayo
antarā malā antarā\
amittā antarā sapattā antarā vadhakā antarā paccatthikā.\
1. \'\'Anatthajanano lobho lobho cittappakopano\
Bhayamantarato jātaṃ taṃ jano nāvabujjhati.\
\
2. Luddho atthaṃ na jānāti luddho dhammaṃ na passati\
Andhaṃ tamaṃ tadā hoti yaṃ lobho sahate naraṃ.\
\
3. Anatthajanano doso doso cittappakopano\
Bhayamantarato jātaṃ taṃ jano nāvabujjhati.\
\
4. Duṭṭho atthaṃ na jānāti duṭṭho dhammaṃ na passati\
Andhaṃ tamaṃ tadā hoti yaṃ doso sahate naraṃ.\
\
5. Anatthajanano moho moho cittappakopano\
Bhayamantarato jātaṃ taṃ jano nāvabujjhati.\
6. Mūḷho atthaṃ na jānāti mūḷho dhammaṃ na passati\
Andhaṃ tamaṃ tadā hoti yaṃ moho sahate nara\'\'nti.\
\
Evampi tatrāsayāti parissayā.\
\
Vuttaṃ hetaṃ bhagavatā:\
\
\'\'Tayo kho mahārāja, purisassa dhammā ajjhattaṃ uppajjamānā uppajjanti
ahitāya dukkhāya\
aphāsuvihārāya. Katame tayo: lobho kho mahārāja, purisassa dhammo
ajjhattaṃ\
uppajjamāno uppajjati ahitāya dukkhāya aphāsuvihārāya. Doso kho
mahārāja, purisassa\
dhammo ajjhattaṃ uppajjamāno uppajjati ahitāya dukkhāya aphāsuvihārāya.
Moho kho\
mahārāja, purisassa dhammo ajjhattaṃ uppajjamāno uppajjati ahitāya
dukkhāya\
aphāsuvihārāya. Ime kho mahārāja, tayo purisassa dhammā ajjhattaṃ
uppajjamānā uppajjanti\
ahitāya dukkhāya aphāsuvihārāya. \'\'\
\
7. \'\'Lobho doso ca moho ca purisaṃ pāpacetasaṃ\
Hiṃsanti atta sambhūtā tacasāraṃva samphala\'\'nti.\
\
Evampi tatrāsayāti parissayā.\
\
Vuttaṃ hetaṃ bhagavatā:\
\
8. \'\'Rāgo ca doso ca ito nidānā\
Arati rati lomahaṃso itojā,\
Ito samuṭṭhāya manovitakkā\
Kumārakā dhaṃkamivossajantī\'\'ti\
\
Evampi tatrāsayāti parissayā.\
\
Parissayānaṃ sahitāti parissaye sahitā ārādhitā ajjhottharitā pariyāditā
paṭinissaṭāti\
\'parissayānaṃ sahitā\'.\
\
Abhibhuyya sabbāni parissayānīti: sabbe parissaye abhibhuyya
abhibhavitvā ajjhotharitvā\
madditvāti \'abhibhuyya sabbāni parissayāni\'.\
\
Careyya tenattamano satīmāti so paccekasambuddho tena nepakkena
paṇḍitena\
paññavantena buddhimantena ñāṇinā vibhāvinā medhāvinā sahāyena saddhiṃ
attamano\
tuṭṭhamano haṭṭhamano pahaṭṭhamano udaggamano muditamano careyya
vihareyya\
irīyeyya vatteyya pāleyya yapeyya yāpeyyāti \'careyya tenattamano\'
satīmāti: so\
paccekasambuddho satimā hoti paramena satinepakkena samannāgato
cirakatampi\
cirabhāsitampi saritā anussaritāti \'careyya tenattamano satīmā\'.\
\
Tenāha so paccekasambuddho:\
\
\'\'Sace labhetha nipakaṃ sahāyaṃ\
Saddhiṃ caraṃ sādhuvihāri dhīraṃ\
Abhibhuyya sabbāni parissayāni\
Careyya tenattamano satīmāti\'\'\
\
1. Paññāvanataṃ-va-vi\
\
\[BJT Page 536\] \[\\x 536/\]\
\
2.\
No ce labhetha nipakaṃ sahāyaṃ\
Saddhiṃ caraṃ sādhuvihāri dhīraṃ,\
Rājāva raṭṭhaṃ vijitaṃ pahāya\
Eko care khaggavisāṇakappo,\
\
\[PTS Page 061\] \[\\q 61/\]\
No ce labhetha nipakaṃ sahāyanti no ce nipakaṃ paṇḍitaṃ paññavantaṃ
buddhimantaṃ\
ñāṇiṃ vibhāviṃ medhāviṃ sahāyaṃ labheyya paṭilabheyya adhigaccheyya
vindeyyāti \'no ce\
labhetha nipakaṃ sahāyaṃ\'.\
\
Saddhiṃ caraṃ sādhuvihāri dhīranti: \'saddhiṃ cara\'nti ekato caraṃ,
sādhuvihārinti\
paṭhamenapi jhānena sādhuvihāriṃ dutiyenapi jhānena sādhuvihāriṃ
catutthenapi jhānena\
sādhuvihāriṃ mettāyapi cetovimuttiyā sādhuvihāriṃ karuṇāyapi
cetovimuttiyā sādhuvihāriṃ\
muditāyapi cetovimuttiyā sādhuvihāriṃ upekkhāyapi cetovimuttiyā
sādhuvihāriṃ,\
ākāsānañcāyatanasamāpattiyāpi sādhuvihāriṃ viññāṇañcāyatanasamāpattiyāpi
sādhuvihāriṃ\
ākiñcaññāyatanasamāpattiyāpi sādhuvihāriṃ
nevasaññānāsaññāyatanasamāpattiyāpi\
sādhuvihāriṃ nirodhasamāpattiyāpi sādhuvihāriṃ phalasamāpattiyāpi
sadhuvihāriṃ.\
Dhīranti: paṇḍitaṃ paññavantaṃ buddhimantaṃ ñāṇiṃ vibhāviṃ medhāvinti
\'saddhiṃ caraṃ\
sādhuvihāri dhīraṃ\'.\
\
Rājāva raṭṭhaṃ vijitaṃ pahāyāti: yathā rājā khattiyo muddhābhisitto
vijitasaṅgāmo\
nihatapaccāmitto laddhādhippāyo paripuṇṇakosakoṭṭhāgāro raṭṭhaṃ ca
janapadaṃ ca\
kosaṃ ca koṭṭhāgāraṃ ca pahūtahiraññasuvaṇṇaṃ nagaraṃ ca pariccajitvā
kesamassuṃ\
ohāretvā kāsāyāni vatthāni acchādetvā agārasmā anagāriyaṃ pabbajitvā
akiñcanabhāvaṃ\
upagantvā eko carati viharati irīyati vatteti pāleti yapeti yāpeti, evaṃ
paccekasambuddhopi\
sabbaṃ gharāvāsapaḷibodhaṃ chinditvā puttadārapaḷibodhaṃ chinditvā
ñātipaḷibodhaṃ\
chinditvā mittāmaccapaḷibodhaṃ chinditvā kesamassuṃ ohāretvā kāsāyāni
vatthāni\
acchādetvā agārasmā anagāriyaṃ pabbajitvā akiñcanabhāvaṃ upagantvā eko
carati viharati\
irīyati vatteti1 pāleti yapeti yāpetīti \'rājāva raṭṭhaṃ vijitaṃ pahāya
eko care\
khaggavisāṇakappo\'.\
\
Tenāha so paccekasambuddho:\
\
\'\'No ce labhetha nipakaṃ sahāyaṃ\
Saddhiṃ caraṃ sādhuvihāri dhīraṃ,\
Rājāva raṭṭhaṃ vijitaṃ pahāya\
Eko care khaggavisāṇakappo\'\'ti.\
\
1. Vattati - pa-va-va-vi\
\
\[BJT Page 538\] \[\\x 538/\]\
\
3.\
\
Addhā pasaṃsāma sahāyasampadaṃ\
Seṭṭhā samā sevitabbā sahāyā\
Ete aladdhā anavajjabhojī\
Eko care khaggavisāṇakappo.\
\
Addhā pasaṃsāma sahāyasampadanti \'addhā\'ti ekaṃsavacanaṃ
nissaṃsayavacanaṃ\
nikkaṅkhavacanaṃ advejjhavacanaṃ adveḷhakavacanaṃ niyogavacanaṃ
apaṇṇakavacanaṃ\
aviruddhavacanaṃ avatthāpanavacanametaṃ addhāti. Sahāyasampadanti
sahāyasampadā\
vuccati yo so sahāyo asekkhena sīlakkhandhena samannāgato hoti,
asekkhena\
samādhikkhandhena1 asekkhena paññākkhandhena samannāgato hoti,
asekkhena\
vimuttikkhandhena samannāgato hoti, asekkhena
vimuttiñāṇadassanakkhandhena\
samannāgato hoti. Addhā pasaṃsāma sahāyasampadanti sahāyasampadaṃ
pasaṃsāma\
thomema kittema vaṇṇemāti \'addhā pasaṃsāma sahāyasampadaṃ\'.\
\
Seṭṭhā samā sevitabbā sahāyāti: seṭṭhā honti sahāyā sīlena samādhinā
paññāya vimuttiyā\
vimuttiñāṇadassanena, samā sadisā honti sahāyā sīlena samādhinā paññāya
vimuttiyā\
vimuttiñāṇadassanena seṭṭhā vā sahāyā sadisā vā sahāyā sevitabbā
bhajitabbā\
payurupāsitabbā paripucchitabbā paripañhitabbāti \'seṭṭhā samā sevitabbā
sahāyā\'.\
\
Ete aladdhā anavajjabhojīti: atthi puggalo sāvajjabhojī, atthi puggalo
anavajjabhojī.\
\
Katamo ca puggalo sāvajjabhojī: idhekacco puggalo kuhanāya lapanāya
nemittikatāya\
nippesikatāya lābhena lābhaṃ nijigiṃsanatāya2 dārudānena vephadānena
pattadānena\
pupphadānena phaladānena sinānadānena cuṇṇadānena mattikādānena
dantakaṭṭhadānena\
mukhodakadānena cāṭukamyatāya3 muggasupyatāya4 pāribhaṭṭhatāya5\
piṭṭhimaṃsikatāya6 vatthuvijjāya tiracchānavijjāya aṅgavijjāya
nakkhattavijjāya dūtamanena7\
pahinagamanena jaṅghapesaniyena vejjakammena piṇḍapatipiṇḍakena
dānānuppadānena\
adhammena visamena, laddhā labhitvā adhigantvā vinditvā paṭilabhitvā
jīvikaṃ kappeti.\
Ayaṃ vuccati puggalo sāvajjabhojī.\
\
1. Samādhikkhandhena samannāgato hoti - mapa\
2. Nijigīsanatāya - machasaṃ\
3. Pātukamyatāya - syā\
4. Muggasūpatāya - syā\
5. Pāribhamyatāya - machasaṃ\
6. Pīṭhamaddikatāya - machasaṃ\
7. Navakammena - machasaṃ\
Dutakammena - syā ma\
Potthakesu adhikaṃ\
\
\[BJT Page 540\] \[\\x 540/\]\
\
Katamo ca puggalo anavajjabhojī: idhekacco puggalo na kuhanāya na
lapanāya na\
nemittakatāya na nippesikatāya na lābhena lābhaṃ nijigiṃsanatāya na
dārudānena na\
vephadānena na pattadānena na pupphadānena na phaladānena na
sinānadānena na\
cuṇṇadānena na mattikādānena na dantakaṭṭhadānena na mukhodakadānena na\
cāṭukamyatāya na muggasupyatāya na pāribhaṭṭhatāya na piṭṭhimaṃsikatāya
na\
vatthuvijjāya na tiracchānavijjāya na aṅgavijjāya na nakkhattavijjāya na
dūtamanena na\
pahinagamanena na jaṅghapesaniyena na vejjakammena na piṇḍapatipiṇḍakena
na\
dānānuppadānena dhammena samena, laddhā labhitvā adhigantvā vinditvā
paṭilabhitvā\
jīvikaṃ kappeti. Ayaṃ vuccati puggalo anavajjabhojī.\
\
Ete aladdhā anavajjabhojīti ete anavajjabhojī aladdhā alabhitvā
anadhigantvā avinditvā\
appaṭilabhitvāti \'ete aladdhā anavajjabhojī eko care
khaggavisāṇakappo\'.\
\
Tenāha so paccekasambuddho:\
\
\'\'Addhā pasaṃsāma sahāyasampadaṃ\
Seṭṭhā samā sevitabbā sahāyā,\
Ete aladdhā anavajjabhojī\
Eko care khaggavisāṇakappo\'\'ti.\
\
4.\
\
Disvā suvaṇṇassa pabhassarāni\
Kammāraputtena suniṭṭhitāni,\
Saṃghaṭṭayantāni duve bhujasmiṃ\
Eko care khaggavisāṇakappo.\
\
Disvā suvaṇṇassa pabhassarānīti \'disvā\'ti disvā passitvā tulayitvā
tīrayitvā vibhāvayitvā\
vibhūtaṃ katvā. Suvaṇṇassāti: jātarūpassa, pabhassarānīti: parisuddhāni
pariyodātānīti\
\'disvā suvaṇṇassa pabhassarāni.\
\
Kammāraputtena suniṭṭhitānīti: \'kammāraputto\' vuccati suvaṇṇakāro,
kammāraputtena\
suniṭṭhitānīti: kammāraputtena suniṭṭhitāni sukatāni
suparikammakatānīti\
kammāraputtena suniṭṭhitāni\'.\
\
1. Samenati - syā\
\
\[BJT Page 542\] \[\\x 542/\]\
\
Saṃghaṭṭayantāni duve \'\'bhujasminti bhujo vuccati hattho yathā ekasmiṃ
hatthe dve\
nūpurāni ghaṭṭenti, evameva sattā taṇhāvasena diṭṭhivasena niraye
ghaṭṭenti\
tiracchānayoniyaṃ ghaṭṭenti pettivisaye ghaṭṭenti manussaloke ghaṭṭenti,
devaloke\
ghaṭṭenti, gatiyā gatiṃ upapattiyā upapattiṃ paṭisandhiyā paṭisandhiṃ
bhavena bhavaṃ\
saṃsārena saṃsāraṃ vaṭṭena vaṭṭaṃ ghaṭṭenti ghaṃghaṭṭenti saṃghaṭṭentā
caranti viharanti\
irīyanti vattenti pālenti yapenti yāpentīti \'saṃghaṭṭayantāni duve
bhujasmiṃ eko care\
khaggavisāṇakappo\'.\
\
Tenāha so paccekasambuddho:\
\
\'\'Disvā suvaṇṇassa pabhassarāni\
Kammāraputtena suniṭṭhitāni,\
Saṃghaṭṭayantāni duve bhujasmiṃ\
Eko care khaggavisāṇakappo\'\'ti.\
\
\[PTS Page 062\] \[\\q 62/\]\
\
5.\
Evaṃ dutiyena sahā mamassa1\
Vācābhilāpo abhisajjanā vā,\
Etaṃ bhayaṃ āyatiṃ pekkhamāno\
Eko care khaggavisāṇakappo.\
\
Evaṃ dutiyena sahā mamassāti taṇhādutiyo vā hoti, puggaladutiyo vā.
Kathaṃ taṇhādutiyo\
hoti\'. \'Taṇhā\'ti rūpataṇhā, saddataṇhā, gandhataṇhā, rasataṇhā,
phoṭṭhabbataṇhā,\
dhammataṇhā yassesā taṇhā appahīnā so vuccati taṇhādutiyo\
\
\'\'Taṇhādutiyo puriso dīghamaddhāna saṃsaraṃ,\
Itthabhāvaññathābhāvaṃ saṃsāraṃ nātivattatī\'\'ti. \*\
\
Evaṃ taṇhādutiyo vā hoti.\
\
Kathaṃ puggaladutiyo hoti: idhekacco na ahetu(2) na kāraṇahetu uddhato
avupasannacitto\
ekassa vā dutiyo hoti, dvinnaṃ vā tatiyo hoti, tiṇṇaṃ vā catuttho hoti,
tattha bahuṃ\
samphappalāpaṃ palapati seyyathīdaṃ: rājakathaṃ corakathaṃ
mahāmattakathaṃ senākathaṃ\
bhayakathaṃ yuddhakathaṃ annakathaṃ pānakathaṃ vatthakathaṃ yānakathaṃ
sayanakathaṃ\
mālākathaṃ gandhakathaṃ ñātikathaṃ gāmakathaṃ nigamakathaṃ nagarakathaṃ\
janapadakathaṃ itthikathaṃ\
\
1. Saha mama syā - machasaṃ\
2. Attahetu - syā\
\* Catukkaṅguttara - bhaṇḍagāmavagga\
Suttanipāta - dvayakānupassanāsutta\
\
\[BJT Page 544\] \[\\x 544/\]\
\
Purisakathaṃ sūrakathaṃ visikhākathaṃ kumbhaṭṭhānakathaṃ
pubbapetakathaṃ\
nānattakathaṃ lokakkhāyikaṃ samuddakkhāyikaṃ itibhavābhavakathaṃ
katheti. Evaṃ\
puggaladutiyo hotīti \'evaṃ dutiyena sahā mamassa1\'.\
\
Vācābhilāpo abhisajjanā vā\'ti vācābhilāpo vuccati battiṃsa
tiracchānakathā. Seyyathīdaṃ:\
rājakathaṃ corakathaṃ mahāmattakathaṃ senākathaṃ bhayakathaṃ
yuddhakathaṃ\
annakathaṃ pānakathaṃ vatthakathaṃ yānakathaṃ sayanakathaṃ mālākathaṃ
gandhakathaṃ\
ñātikathaṃ gāmakathaṃ nigamakathaṃ nagarakathaṃ janapadakathaṃ
itthikathaṃ\
purisakathaṃ sūrakathaṃ visikhākathaṃ kumbhaṭṭhānakathaṃ
pubbapetakathaṃ\
nānattakathaṃ lokakkhāyikaṃ samuddakkhāyikaṃ itibhavābhavakathaṃ.
Abhisajjanā vāti dve\
sajjanā: taṇhāsajjanā ca diṭṭhisajjanā ca. Katamo taṇhāsajjanā: yāvatā
taṇhāsaṅkhātena\
sīmakataṃ mariyādīkataṃ odhikataṃ pariyantakataṃ pariggahitaṃ mamāyitaṃ
\'idaṃ mama\
etaṃ mama, ettakaṃ mama, ettāvatā mama, rūpā saddā gandhā rasā
phoṭṭhabbā attharaṇā\
pāpuraṇā dāsidāsā ajeḷakā kukkuṭasūkarā hatthigavāssavaḷavā khettaṃ
vatthuṃ hiraññaṃ\
suvaṇṇaṃ gāmanigamarājadhāniyo raṭṭhaṃ ca janapado ca koso ca
koṭṭhāgāraṃ ca\
kevalampi mahāpaṭhaviṃ taṇhāvasena mamāyati,
yāvatāṭṭhasatataṇhāvicaritaṃ. Ayaṃ\
taṇhāsajjanā.\
\
Katamo diṭṭhisajjanā: vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahaṇaṃ\
diṭṭhikantāro diṭṭhivisukāyikaṃ diṭṭhivipphanditaṃ diṭṭhisaṃyojanaṃ gāho
patiṭṭhāho.\
Abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ yāthāvatanti gāho
yāvatā\
dvāsaṭṭhidiṭṭhigatāni. Ayaṃ diṭṭhisajjanāti \'vācābhilāpo abhisajjanā
vā\'.\
\
Etaṃ bhayaṃ āyatiṃ pekkhamānoti \'bhaya\'nti jātibhayaṃ jarābhayaṃ
vyādhibhayaṃ\
maraṇabhayaṃ rājabhayaṃ corabhayaṃ aggibhayaṃ udakabhayaṃ
attānuvādabhayaṃ\
parānuvādabhayaṃ daṇḍabhayaṃ duggatibhayaṃ ūmibhayaṃ kumbhīlabhayaṃ\
āvaṭṭabhayaṃ susukābhayaṃ2 ājīvakabhayaṃ asilokabhayaṃ
parisasārajjabhayaṃ\
madanabhayaṃ bhayānakaṃ chambhitattaṃ lomahaṃso cetaso ubbego utrāso.
Etaṃ bhayaṃ\
āyatiṃ pekkhamānoti etaṃ bhayaṃ āyatiṃ pekkhamāno dakkhamāno
olokayamāno\
nijjhāyamāno upaparikkhamānoti \'etaṃ bhayaṃ āyatiṃ pekkhamāno eko care\
khaggavisāṇakappo\'.\
\
Tenāha so paccekasambuddho:\
\
\'\'Evaṃ dutiyena sahā mamassa\
Vācābhilāpo abhisajjanā vā,\
Etaṃ bhayaṃ āyatiṃ pekkhamāno\
Eko care khaggavisāṇakappo\'\'ti.\
\
6.\
\
Kāmā hi3 citrā madhurā manoramā\
Virūparūpena mathenti cittaṃ,\
Ādīnavaṃ kāmaguṇesu disvā\
Eko care khaggavisāṇakappo.\
\
Kāmā hi citrā madhurā manoramāti \'kāmāti\' uddānato\
Dve kāmā: vatthukāmā ca kilesakāmā ca.\
Katame vatthukāmā? Manāpikā rūpā manāpikā saddā manāpikā gandhā manāpikā
rasā\
manāpikā phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā\
hatthigavāssavaḷavā, khettaṃ vatthu hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgāraṃ ca, yaṃ kiñci rajanīyaṃ vatthu
vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, parinimmitā kāmā,
animmitā kāmā,\
pariggahitā kāmā, apariggahitā kāmā, mamāyitā kāmā, amamāyitā kāmā,
sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo: yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
\'\'Addasaṃ kāmaṃ te mūlaṃ saṅkappā kāma jāyasi,\
Na taṃ saṅkappayissāmi evaṃ kāme na hehisī\'\'ti\
\
Ime vuccanti kilesakāmā.\
\
Citrāti4 nānāvaṇṇā rūpā nānāvaṇṇā saddā nānā vaṇṇā gandhā nānā vaṇṇā
rasā nānā\
vaṇṇā phoṭṭhabbā. Iṭṭhā \'kantā manāpā piyarūpā kāmupasaṃhitā rajanīyā.\
1. Saha mamassa - machasaṃ\
2. Susumārabhayaṃ - machasaṃ\
3. Kāmā vicitrāti - va, vi,\
4. Vicitrāti - va, vi, ka\
\
\[BJT Page 546\] \[\\x 546/\]\
\
Madhurāti: vuttaṃ hetaṃ bhagavatā: \'\'pañcime bhikkhave kāmaguṇā.
Katame pañca:\
cakkhuviññeyyā rūpā iṭṭhā kantā manāpā piyarūpā kāmupasaṃhitā rajanīyā,
sotaviññeyyā\
saddā iṭṭhā kantā manāpā piyarūpā kāmupasaṃhitā rajanīyā, ghānaviññeyyā
gandhā iṭṭhā\
kantā manāpā piyarūpā kāmupasaṃhitā rajanīyā, jivhāviññeyyā rasā iṭṭhā
kantā manāpā\
piyarūpā kāmupasaṃhitā rajanīyā, kāyaviññeyyā phoṭṭhabbā iṭṭhā kantā
manāpā piyarūpā\
kāmupasaṃhitā, rajanīyā. Ime kho bhikkhave pañcakāmaguṇā. Yaṃ kho
bhikkhave ime\
pañcakāmaguṇe paṭicca uppajjati sukhaṃ somanassaṃ idaṃ vuccati
kāmasukhaṃ\
mīlhasukhaṃ1 puthujjanasukhaṃ anariyasukhaṃ, 2 na sevitabbaṃ na
bhāvetabbaṃ na\
bahulīkātabbaṃ, bhāyitabbaṃ etassa sukhassāti vadāmī\'\'ti kāmā hi citrā
madhurā.\
Manoramāti \'mano\'ti \'yaṃ cittaṃ mano mānasaṃ hadayaṃ paṇḍaraṃ mano
manāyatanaṃ\
manindriyaṃ viññāṇaṃ viññāṇakkhandho tajjāmanoviññāṇadhātu, mano ramenti
thomenti\
tosenti pahāsentī\'ti \'kāmā hi citrā madhurā manoramā\'.\
\
Virūparūpena mathenti cittanti: nānāvaṇṇehi rūpehi cittaṃ mathenti
tosenti pahāsenti nānā\
vaṇṇehi saddehi cittaṃ mathenti tosenti pahāsenti nānā vaṇṇehi gandhehi
cittaṃ mathenti\
tosenti pahāsenti nānā vaṇṇehi rasehi cittaṃ mathenti tosenti pahāsenti
nānā vaṇṇehi\
phoṭṭhabbehi cittaṃ mathenti tosenti pahāsentī\'ti \'\'virūparūpena
mathenti cittaṃ\'\'.\
\
Ādīnavaṃ kāmaguṇesu disvāti: - vuttaṃ hetaṃ bhagavatā: \'ko ca bhikkhave
kāmānaṃ\
ādīnavo: idha bhikkhave, kulaputto yena sippaṭṭhānena jīvikaṃ kappeti:
yadi muddāya\
yadi gaṇanāya yadi saṅkhānena yadi kasiyā yadi vaṇijjāya yadi
gorakkhena3 yadi\
issatthena yadi rājaporisena yadi sippaññatarena sītassa purakkhato
uṇhassa purakkhato\
ḍaṃsamakasavātātapasiriṃsapasamphassehi rissamāno4 khuppipāsāya
mīyamāno5 ayaṃ\
bhikkhave kāmānaṃ ādīnavo sandiṭṭhiko dukkhakkhandho kāmahetu
kāmanidānaṃ\
kāmādhikaraṇaṃ nāmānameva hetu.\
\
Tassa ce bhikkhave, kulaputtassa evaṃ uṭṭhahato ghaṭato vāyamato te
bhogā\
nābhinipphajjanti socati kilamati paridevati urattāḷiṃ kandati sammohaṃ
āpajjati moghaṃ\
vata me uṭṭhānaṃ6 aphalo vata me vāyāmo ti. Ayampi bhikkhave, kāmānaṃ
ādīnavo\
sandiṭṭhiko dukkhakkhandho kāmahetu kāmanidānaṃ kāmādhikaraṇaṃ
kāmānameva hetu.\
\
1. Pīḷasukhaṃ - va, vi, ka\
2. Anunayasukhaṃ - va, vi, ka\
3. Yadigorakkhanena - va, vi\
4. Sama passamāno - ma, va, vi\
5. Viḷiyamāno - va, vi,\
6. Upaṭṭhānaṃ - va, vi\
\
\[BJT Page 548\] \[\\x 548/\]\
\
Tassa ce bhikkhave, kulaputtassa evaṃ uṭṭhahato ghaṭato vāyamato te
bhogā\
abhinipphajjanti so tesaṃ bhogānaṃ ārakkhādhikaraṇaṃ dukkhaṃ domanassaṃ\
paṭisaṃvedeti, kinti me bhoge1 neva rājāno hareyyuṃ na corā hareyyuṃ na
aggi ḍaheyya na\
udakaṃ vaheyya na appiyā dāyādā hareyyunti. Tassa evaṃ ārakkhayato
gopayato te bhoge\
rājāno vā haranti corā vā haranti aggi vā ḍahati udakaṃ vā vahati appiyā
vā dāyādā haranti.\
So socati kilamati paridevati urattāḷiṃ kandati sammohaṃ āpajjati yampi
me ahosi tampi no\
natthī\'ti. Ayampi bhikkhave kāmānaṃ ādīnavo sandiṭṭhiko dukkhakkhandho
kāmahetu\
kāmanidānaṃ kāmādhikaraṇaṃ kāmānameva hetu.\
\
Puna ca paraṃ bhikkhave kāmahetu kāmanidānaṃ kāmādhikaraṇaṃ kāmānameva
hetu\
rājānopi rājūhi vivadanti khattiyā\'pi khattiyehi vivadanti brāhmaṇā\'pi
brāhmaṇehi vivadanti\
gahapatī\'pi gahapatīhi vivadanti mātā\'pi puttena vivadati putto\'pi
mātarā vivadati pitā\'pi\
puttena vivadati putto\'pi pitarā vivadati bhātā\'pi bhāginiyā vivadati
bhaginī\'pi bhātarā\
vivadati sahāyo\'pi sahāyena vivadati, te tattha
kalahaviggahavivādāpannā aññamaññaṃ\
pāṇīhi\'pi upakkamanti leḍḍuhi\'pi upakkamanti daṇḍehi\'pi upakkamanti
satthehi\'pi\
upakkamanti, te tattha maraṇampi nigacchanti2 maraṇamattampi dukkhaṃ.
Ayampi\
bhikkhave kāmānaṃ ādīnavo sandiṭṭhiko dukkhakkhandho kāmahetu
kāmanidānaṃ\
kāmādhikaraṇaṃ kāmānameva hetu.\
\
Puna ca paraṃ bhikkhave, kāmahetu kāmanidānaṃ kāmādhikaraṇaṃ kāmānameva
hetu\
asivammaṃ gahetvā dhanukalāpaṃ sannayhitvā ubhato byaḷhaṃ3 saṃgāmaṃ
pakkhandanti\
usūsupi khippamānāsu4 sattisupi khippamānāsu asīsupi vijjotantesu5. Te
tattha usuhi\'pi\
vijjhanti, sattīhi\'pi vijjhanti, asinā\'pi sīsaṃ chindanti. Te tattha
maraṇampi nigacchanti,\
maraṇamattampi dukkhaṃ. Ayampi bhikkhave kāmānaṃ ādīnavo sandiṭṭhiko\
dukkhakkhandho kāmahetu kāmanidānaṃ kāmādhikaraṇaṃ kāmānameva hetu.\
\
1. Bhogā - pa, va, vi\
2. Gacchanti - pa ma va vi\
3. Virulhaṃ - va vi\
4. Khipamānesu - pa va vi\
5. Vijjotalannesu - machasaṃ. Va. Vi.\
\[BJT Page 550\] \[\\x 550/\]\
\
Puna ca paraṃ bhikkhave, kāmahetu kāmanidānaṃ kāmādhikaraṇaṃ kāmānameva
hetu\
asivammaṃ gahetvā dhanukalāpaṃ sannayhitvā addāvalepanā1 upakāriyo
pakkhandanti\
usūsupi khippamānesu sattisupi khippamānāsu asīsupi vijjotalannesu2. Te
tattha usuhipi\
vijjhanti sattīhipi vijjhanti. Pakkaṭṭhiyāpi3 osiñcanti abhivaggenapi4
omaddanti asināpi\
sīsaṃ chindanti, te tattha maraṇampi nigacchanti maraṇamattampi dukkhaṃ.
Ayampi\
bhikkhave kāmānaṃ ādīnavo sandiṭṭhiko dukkhakkhandho kāmahetu
kāmanidānaṃ\
kāmādhikaraṇaṃ kāmānameva hetu.\
\
Puna ca paraṃ bhikkhave, kāmahetu kāmanidānaṃ kāmādhikaraṇaṃ kāmānameva
hetu,\
sandhimpi chindanti nillopampi haranti ekāgārikampi5 karonti,
paripanthepi tiṭṭhanti,\
paradārampi gacchanti. Tamenarājāno gahetvā vividhā kammakāraṇā kārenti6
kasāhipi\
tālenti vettehipi7 tālenti addhadaṇḍukehipi tālenti addhadaṇḍukehipi
tālenti hatthampi\
chindanti -pe\-\-\-\-\-\-\-\-\-\-\-\-\-\-\-\-\-- asināpi sīsaṃ
chindanti, te tattha maraṇampi nigacchanti\
maraṇamattampi dukkhaṃ ayampi bhikkhave, kāmānaṃ ādīnavo sandiṭṭhiko\
dukkhakkhandho kāmahetu kāmanidānaṃ kāmādhikaraṇaṃ kāmānameva hetu.\
\
Puna ca paraṃ bhikkhave, kāmahetu kāmanidānaṃ kāmādhikaraṇaṃ kāmānameva
hetu\
kāyena duccaritaṃ caranti, vācāya duccaritaṃ caranti, manasā duccaritaṃ
caranti. Te kāyena\
duccaritaṃ caritvā vācāya duccaritaṃ caritvā manasā duccaritaṃ caritvā
kāyassa bhedā\
parammaraṇā apāyaṃ duggatiṃ vinipātaṃ nirayaṃ upapajjanti. Ayampi
bhikkhave kāmānaṃ\
ādīnavo samparāyiko dukkhakkhandho kāmahetu kāmanidānaṃ kāmādhikaraṇaṃ\
kāmānameva hetu. \'\'\[A\]\
\
Ādīnavaṃ kāmaguṇesu disvāti kāmaguṇesu ādīnavaṃ disvā, passitvā
tulayitvā tīrayitvā\
vibhāvayitvā vibhūtaṃ katvāti \'ādīnavaṃ kāmaguṇesu disvā eko care
khaggavisāṇakappo\'\
\
Tenāha so paccekasambuddho:\
\
\'\'Kāmā hi citrā madhurā manoramā\
Virūparūpena mathenti cittaṃ,\
Ādīnavaṃ kāmaguṇesu disvā\
Eko care khaggavisāṇakappo\'\'ti.\
\
1. Addhāvalopanā - syā\
2. Vijjotattesu - sa.\
3. Chakanakāyapi - a bra\
Chakkāṭiyāpi - ma va vi ka\
5. Ekātārampi - pana.\
\[A.\] Majjhimanikāya - mahādukkhakkhandhasutta\
6. Karonti - pa ma\
7. Vattehipi - abu.\
4. Abhivaggenapi - a bu pa.\
Aggivaggenapi - va vi ka.\
\
\[BJT Page 552\] \[\\x 552/\]\
\
7.\
Īti ca gaṇḍo ca upaddavo ca\
Rogo ca sallaṃ ca bhayaṃ ca metaṃ,\
Etaṃ bhayaṃ kāmaguṇesu disvā\
Eko care khaggavisāṇakappo.\
Īti ca gaḍḍo ca upaddavo ca rogo ca sallaṃ ca bhayaṃ ca metanti vuttaṃ
hetaṃ bhagavatā:\
\'\'bhayanti bhikkhave, kāmānametaṃ adhivacanaṃ, dukkhanti bhikkhave,
kāmānametaṃ\
adhivacanaṃ, rogoti bhikkhave, kāmānametaṃ adhivacanaṃ, gaṇḍoti
bhikkhave,\
kāmānametaṃ adhivacanaṃ sallanti bhikkhave, kāmānametaṃ adhivacanaṃ,
(saṅgoti)\
bhikkhave, kāmānametaṃ adhivacanaṃ, paṅkoti bhikkhave, kāmānametaṃ
adhivacanaṃ,\
gabbhoti bhikkhave, kāmānametaṃ adhivacanaṃ, kasmā ca bhikkhave,
bhayanti\
kāmānametaṃ adhivacanaṃ, yasmā ca kāmarāgarattāyaṃ bhikkhave
chandarāgavinibaddho\
diṭṭhadhammikāpi bhayā na parimuccati, samparāyikāpi bhayā na
parimuccati, tasmā\
bhayanti kāmānametaṃ adhivacanaṃ. Kasmā ca bhikkhave, dukkhanti
kāmānametaṃ\
adhivacanaṃ, yasmā ca kāmarāgarattāyaṃ bhikkhave chandarāgavinibaddho\
diṭṭhadhammikāpi bhayā na parimuccati, samparāyikāpi bhayā na
parimuccati, tasmā\
bhayanti kāmānametaṃ adhivacanaṃ. Kasmā ca bhikkhave, rogoti
kāmānametaṃ\
adhivacanaṃ, yasmā ca kāmarāgarattāyaṃ bhikkhave chandarāgavinibaddho\
diṭṭhadhammikāpi bhayā na parimuccati, samparāyikāpi bhayā na
parimuccati, tasmā\
bhayanti kāmānametaṃ adhivacanaṃ. Kasmā ca bhikkhave, gaṇḍoti
kāmānametaṃ\
adhivacanaṃ, yasmā ca kāmarāgarattāyaṃ bhikkhave chandarāgavinibaddho\
diṭṭhadhammikāpi bhayā na parimuccati, samparāyikāpi bhayā na
parimuccati, tasmā\
bhayanti kāmānametaṃ adhivacanaṃ. Kasmā ca bhikkhave, sallanti
kāmānametaṃ\
adhivacanaṃ, yasmā ca kāmarāgarattāyaṃ bhikkhave chandarāgavinibaddho\
diṭṭhadhammikāpi bhayā na parimuccati, samparāyikāpi bhayā na
parimuccati, tasmā\
bhayanti kāmānametaṃ adhivacanaṃ. Kasmā ca bhikkhave, saṅgoti
kāmānametaṃ\
adhivacanaṃ, yasmā ca kāmarāgarattāyaṃ bhikkhave chandarāgavinibaddho\
diṭṭhadhammikāpi bhayā na parimuccati, samparāyikāpi bhayā na
parimuccati, tasmā\
bhayanti kāmānametaṃ adhivacanaṃ. Kasmā ca bhikkhave, paṅkoti
kāmānametaṃ\
adhivacanaṃ, yasmā ca kāmarāgarattāyaṃ bhikkhave chandarāgavinibaddho\
diṭṭhadhammikāpi bhayā na parimuccati, samparāyikāpi bhayā na
parimuccati, tasmā\
bhayanti kāmānametaṃ adhivacanaṃ. Kasmā ca bhikkhave, gabbhoti
kāmānametaṃ\
adhivacanaṃ, yasmā ca kāmarāgarattāyaṃ bhikkhave chandarāgavinibaddho\
diṭṭhadhammikāpi bhayā na parimuccati, samparāyikāpi bhayā na
parimuccati, tasmā\
bhayanti kāmānametaṃ adhivacana\'\'nti.\
\
1. \'\'Bhayaṃ dukkhaṃ rogo ca gaṇḍo sallaṃ ca saṅgo ca\
Paṅko ca gabbho ubhayaṃ,\
\
2. Ete kāmā, pavuccanti yattha satto puthujjano\
Otiṇṇo sātarūpena puna gabbhāya gacchati. \'\
\
3. Yato ca bhikkhu ātāpī sampajaññaṃ na riccati,\
So imaṃ palipaṃ\' duggaṃ atikamma tathāvidho\
Pajaṃ jātijarūpetaṃ phandamānaṃ avekkhatī ti.\
\
Īti ca gaṇḍo ca upaddavo ca rogo ca sallaṃ ca bhayaṃ ca metaṃ etaṃ
bhayaṃ kāmaguṇesu\
disvāti: etaṃ bhayaṃ kāmaguṇesu disvā passitvā tulayitvā tīrayitvā
vibhāvayitvā vibhūtaṃ\
katvāti \'etaṃ bhayaṃ kāmaguṇesu disvā eko care khaggavisāṇakappo\'.\
\
Tenāha so paccekasambuddho:\
\
\'\'Īti ca gaṇḍo ca upaddavo ca\
Rogo ca sallaṃ ca bhayaṃ ca metaṃ,\
Etaṃ bhayaṃ kāmaguṇesu disvā\
Eko care khaggavisāṇakappo\'\'ti\
\
\[BJT Page 554\] \[\\x 554/\]\
\
8.\
\
Sītaṃ ca uṇhaṃ ca khudaṃ pipāsaṃ\
Vātātape4\' ḍaṃsasiriṃsape ca, \'1\
Sabbāni petāni abhisambhavitvā\
Eko care khaggavisāṇakappo.\
\
Sītaṃ uṇhaṃ ca khudaṃ pipāsanti: \'sīta\'nti dvīhi kāraṇehi sītaṃ hoti:\
abbhantaradhātukopavasena vā sītaṃ hoti, bahiddhā utuvasena vā sītaṃ vā
hoti. Uṇhanti\
dvīhi kāreṇehi uṇhaṃ hoti: abbhantaradhātukopavasena vā uṇhaṃ hoti,
bahiddhā\
utuvasena vā uṇhaṃ hoti, khudā vuccati2 chātako, pipāsā vuccati
udakapipāsāti. \'Sītaṃ ca\
uṇhaṃ ca khudaṃ pipāsaṃ. \'\
\
Vātātape ḍaṃsasiriṃsape cāti \'vātā\'ti puratthimā vātā pacchimā vātā
uttarā vātā dakkhiṇā\
vātā sarajā vātā arajā vātā sītā vātā uṇhā vātā parittā vātā adhimattā
vātā kāḷavātā3\'\
verambavātā pakkhavātā supaṇṇavātā tālapaṇṇavātā4 vidhupanavātā. Ātapo
vuccati\
suriyasantāpo. Ḍaṃsā vuccanti piṅgalamakkhikā. Siriṃsapā vuccanti ahīti
\'vātāpe\
ḍaṃsasiriṃsape ca. \'\
\
Sabbāni petāni abhisambhavitvāti, abhibhavitvā ajjhottharitvā
pariyādiyitvā madditvāti\
sabbāni petāni abhisambhavitvā eko care khaggavisāṇakappo\'.\
\
Tenāha so paccekasambuddho:\
\
\'\'Sītaṃ ca uṇhaṃ ca khudaṃ pipāsaṃ\
Vātāpe ḍaṃsasiriṃsape va,\
Sabbāni petāni abhisambhavitvā\
Eko care khaggavisāṇakappo\'\'ti.\
\
1. Śarīsape ca - machasaṃ\
2. Buddu vuccanti - va, vi, syā\
3. Kālavātā ma, cha, saṃ, natthi\
4. Kāḷavaṭṭhavātā - va, vi, ka\
\
\[BJT Page 556\] \[\\x 556/\]\
\
9.\
\
Nāgova yūthāni vivajjayitvā\
Sañjātakhandho padumī (uḷāro),\
Yathābhirantaṃ viharaṃ1 araññe\
Eko care khaggavisāṇakappo.\
\
Nāgova yūthāni vivajjayitvāti \'nāgo\' vuccati hatthināgo,
paccekasambuddhopi nāgo,\
kiṃkāraṇā paccekasambuddho nāgo: āguṃ na karotīti nāgo, na gacchatīti
nāgo, na\
āgacchatīti nāgo, kathaṃ so paccekasambuddho āguṃ na karotīti nāgo:
\'āgu\' vuccati pāpakā\
akusalā dhammā saṃkilesikā ponobhavikā sadarā dukkhavipākā āyatiṃ
jātijarāmaraṇīyā.\
\
1. \'\'Āguṃ na karoti kiñcaloke (sabhiyā\'ti bhagavā)\
Sabbasaṃyoge2 visajja bandhanāni,\
Sabbattha na sajjatī vimutto\
Nāgo tādī pavuccate tathattā\'\'.\
\
Evaṃ so paccekasambuddho āguṃ na karotīti nāgo.\
\
Kathaṃ so paccekasambuddho na gacchatīti nāgo: so paccekasambuddho na
chandāgatiṃ\
gacchati, na dosāgatiṃ gacchati, na mohāgatiṃ gacchati, na bhayāgatiṃ
gacchati, na\
rāgavasena gacchati, na dosavasena gacchati, na mohavasena gacchati, na
mānavasena\
gacchati, na diṭṭhivasena gacchati, na uddhaccavasena gacchati, na
vicikicchāvasena\
gacchati, na anusayavasena gacchati na vaggehi dhammehi3 yāyati nīyati
vuyhati\
saṃharīyati. Evaṃ so paccekasambuddho na gacchatīti nāgo.\
\
Kathaṃ so paccekasambuddho na āgacchatīti nāgo: sotāpattimaggena se
kilesā pahīnā, te\
kilese na puneti, na pacceti, na paccāgacchati, sakadāgāmimaggena se
kilesā pahīnā, te\
kilese na puneti, na pacceti, na paccāgacchati, anāgāmimaggena se kilesā
pahīnā, te kilese\
na puneti, na pacceti, na paccāgacchati, arahattamaggena se kilesā
pahīnā, te kilese na\
puneti, na pacceti, na paccāgacchati, evaṃ so paccekasambuddho na
āgacchatīti nāgo.\
\
1. Vihare - ma cha sa.\
2. Saṃgogaṃ - va vi\
3. Navaggehi kammehi - va viva\
Navaggehi kappesaṃ - machasaṃ\
\
\[BJT Page 558\] \[\\x 558/\]\
\
Nāgova yūthāni vivajjayitvāti: yathā so hatthināgo yūthāni vivajjayitvā
parivajjetvā\
abhinivajjetvā eko araññe vanamajjhogāhetvā1 carati irīyati pāleti
yapeti yāpeti.\
Paccekasambuddhopi gaṇaṃ vivajjetvā parivajjetvā abhinivajjetvā eko
araññe vanapatthāni\
pantāni senāsanāni paṭisevati, appasaddāni appanigghosāni vijanavātāni\
manussarāhaseyyakāni paṭisallānasāruppāni. So eko gacchati, eko
tiṭṭhati, eko nisīdati, eko\
seyyaṃ kappeti, eko gāmaṃ piṇḍāya pavisati, eko paṭikkamati, eko raho
nisīdati, eko\
caṅkamaṃ adhiṭṭhāti, eko carati viharati irīyati vatteti pāleti yapeti
\'yāpetīti nāgova yūthāni\
parivajjayitvā. \'\
\
Sañjātakhandho padumī uḷāroti: yathā so hatthināgo sañjātakhandho
sattaratano vā hoti\
aṭṭharatano vā. Paccekasambuddhopi sañjātakhandho asekkhena
sīlakkhandhena asekkhena\
samādhikkhandhena asekkhena paññākkhandhena asekkhena vimuttikkhandhena
asekkhena\
vimuttiñāṇadassanakkhandhena. Yathā so hatthināgo padumī.
Paccekasambuddhopi\
sattabhi bojjhaṅgapupphehi padumī. Satisambojjhaṅgapupphena\
dhammavicayasambojjhaṅgapupphena viriyasambojjhaṅgapupphena\
pītisambojjhaṅgapupphena passaddhisambojjhaṅgapupphena\
samādhisambojjhaṅgapupphena upekkhāsambojjhaṅgapupphena yathā so
hatthināgo (uḷāro)\
thāmena balena javena sūrena paccekasambuddhopi uḷāro sīlena samādhinā
paññāya\
vimuttiyā vimuttiñāṇadassanoti - sañjātakhandho padumī uḷāro.\
\
Yathābhirantaṃ viharaṃ2 araññeti: yathā so hatthināgo yathābhirantaṃ
araññe viharati,\
paccekasambuddhopi yathābhirantaṃ araññe viharati, paṭhamenapi jhānena
yathābhirantaṃ\
araññe viharati, dutiyenapi jhānena yathābhirantaṃ araññe viharati,
tatiyenapi jhānena\
yathābhirantaṃ araññe viharati, catutthenapi jhānena yathābhirantaṃ
araññe viharati,\
mettāyapi cetovimuttiyā yathābhirantaṃ araññe viharati, karuṇāyapi
cetovimuttiyā\
yathābhirantaṃ araññe viharati, muditāyapi cetovimuttiyā yathābhirantaṃ
araññe viharati,\
upekkhāyapi cetovimuttiyā yathābhirantaṃ araññe viharati,
ākāsānañcāyatanasamāpattiyāpi\
yathābhirantaṃ araññe viharati, viññāṇañcāyatanasamāpattiyāpi
yathābhirantaṃ araññe\
viharati, ākiñcaññāyatanasamāpattiyāpi yathābhirantaṃ araññe viharati,\
nevasaññānāsaññāyatanasamāpattiyāpi yathābhirantaṃ araññe viharati,\
nirodhasamāpattiyāpi yathābhirantaṃ araññe viharati, phalasamāpattiyāpi
yathābhirantaṃ\
araññe viharatīti \'yathābhirantaṃ viharaṃ araññe eko care
khaggavisāṇakappo\'.\
\
1. Arañña vanamajjhogātetvā - va vi\
2. Vihare - machasaṃ\
\[BJT Page 560\] \[\\x 560/\]\
\
Tenāha so sambuddho:\
\
\'\'Nāgova yūthāni vivajjayitvā\
Sañjātakhandho padumī (uḷāro),\
Yathābhirantaṃ viharaṃ araññe\
Eko care khaggavisāṇakappo\'\'ti.\
\
10\
\
Aṭṭhānataṃ saṅgaṇikāratassa\
Yaṃ phassaye1 sāmayikaṃ2 vimuttiṃ,\
Ādiccabandhussa vaco nisamma\
Eko care khaggavisāṇakappo.\
\
Aṭṭhānataṃ saṅgaṇikāratassa yaṃ phassaye (sāmayikaṃ) vimuttinti: vuttaṃ
hetaṃ bhagavatā.\
\'\'So vatānanda bhikkhu saṃgaṇikārāmo saṃgaṇikārato3 saṃgaṇikārāmataṃ
anuyutto,\
gaṇārāmo gaṇarato gaṇasammudito4 gaṇārāmataṃ anuyutto yaṃ taṃ
nekkhammasukhaṃ\
pavivekasukhaṃ upasamasukhaṃ sambodhasukhaṃ, tassa sukhassa nikāmalābhī
bhavissati\
akicchalābhī akasiralābhīti netaṃ ṭhānaṃ vijjati so ca kho so ānanda,
bhikkhu eko gaṇasmā\
vūpakaṭṭho viharati, tassetaṃ bhikkhuno pāṭikaṅkhaṃ: yaṃ taṃ
nekkhammasukhaṃ\
pavivekasukhaṃ upasamasukhaṃ sambodhasukhaṃ, tassa sukhassa nikāmalābhī
bhavissati\
akicchalābhī akasiralābhīti ṭhānametaṃ vijjati. So vatānanda bhikkhu
saṅgaṇikārāmo\
saṅgaṇikarato saṃgaṇikārāmataṃ anuyutto gaṇārāmo gaṇarato gaṇasammudito\
gaṇārāmataṃ anuyutto sāmayikaṃ vā5 santaṃ ceto vimutti6. Upasampajja
viharissati\
asāmayikaṃ vā akuppanti netaṃ ṭhānaṃ vijjati. Yo ca kho so ānanda
bhikkhu eko gaṇasmā\
vūpakaṭṭho viharati, tassetaṃ bhikkhuno pāṭikaṅkhaṃ sāmayikaṃ vā santaṃ
cetovimuttiṃ\
upasampajja viharissati, asāmayikaṃ vā akuppanti ṭhānametaṃ
vijjatī\'\'ti\[a\] aṭṭhānaṃ\
saṃgaṇikāratassa yaṃ phassaye sāmayikaṃ vimuttiṃ.\
\
Ādiccabandhussa vaco nisammāti \'ādicco\' vuccati suriyo so gotamo
gottena\
paccekasambuddhopi gotamo gottena so paccekasambuddho suriyassa
gottañātako\
gottabandhu, tasmā paccekasambuddho ādiccabandhu. Ādiccabandhussa vaco
nisammāti\
ādiccabandhussa vacanaṃ byappathaṃ desanaṃ anusiṭṭhaṃ7 sutvā suṇitvā
uggahetvā\
upadhārayitvā upalakkhayitvāti \'ādiccabandhussa vaco nisamma eko care\
khaggavisāṇakappo, .\
\
Tenāha so paccekasambuddho:\
\
\'\'Aṭṭhānataṃ saṅgaṇikāratassa\
Yaṃ phassaye saṅgaṇikāratassa\
Ādiccabandhussa vaco nisamma\
Eko care khaggavisāṇakappo\'\'ti.\
\
Dutiyo vaggo.\
\
1. Phussaye - syā\
2. Samāyikaṃ - va vi\
3. Saṃgaṇikarato - machasaṃ\
4. Gaṇi samudito - va vi\
5. Sāmāyikaṃ - machasaṃ\
6. Yantaṃ cetovimuttiṃ - va vi ka\
7. Anusiṭṭhaṃ - machasaṃ\
\[A.\] Majjhimanikāya - mahāsuññatasutta\
\
\[BJT Page 562\] \[\\x 562/\]\
\
1.\
\
Diṭṭhīvisūkāni upātivatto\
Patto niyāmaṃ paṭiladdhamaggo,\
Uppannañāṇomhi anaññaneyyo\
Eko care khaggavisāṇakappo.\
\
Diṭṭhīvisūkāni upātivattoti \'diṭṭhivisūkāni\' vuccanti vīsativatthūkā
sakkāyadiṭṭhi. \'\'Idha\
assutavā puthujjano ariyānaṃ adassāvī ariyadhammassa akovido,
ariyadhamme avinīto,\
sappurisānaṃ adassāvī sappurisadhammassa akovido sappurisadhamme
avinīto, rūpaṃ\
attato samanupassati rūpavantaṃ vā attānaṃ attani vā rūpaṃ rūpasmiṃ vā
attānaṃ, vedanaṃ\
attato samanupassati vedanāvantaṃ vā attānaṃ attani vā vedanaṃ
vedanasmiṃ vā attānaṃ,\
saññaṃ attato samanupassati saññāvantaṃ vā attānaṃ attani vā saññaṃ
saññasmiṃ vā\
attānaṃ, saṅkhāre attato samanupassati saṅkhāravantaṃ vā attānaṃ attani
vā saṅkhāraṃ\
saṅkhārasmiṃ vā attānaṃ, viññāṇaṃ attato samanupassati viññāṇavantaṃ vā
attānaṃ attani\
vā viññāṇaṃ viññāṇasmiṃ vā attānaṃ, yā evarūpā diṭṭhi diṭṭhigataṃ
diṭṭhigahaṇaṃ\
diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaṃyojanaṃ gāho
patiṭṭhāho1\
abhiniveso parāmāso kummaggo micchāpatho micchattaṃ titthāyatanaṃ
vipariyesagāho3\
viparītagāho vipallāsagāho micchāgāho ayāthāvatasmiṃ2 yāthāvatanti gāho
yāvatā\
dvāsaṭṭhi diṭṭhigatāni imāni diṭṭhivisūkāni\'\' diṭṭhīvisūkāni
upātivattoti diṭṭhivisūkāni\
upātivatto atikkanto samatikkanto vītivattoti \'diṭṭhīvisūkāni
upātivatto\'.\
\
Patto niyāmaṃ paṭiladdhamaggoti \'niyāmā\' vuccanti cattāro maggā ariyo
aṭṭhaṅgiko maggo.\
Seyyathīdaṃ: sammādiṭṭhi sammāsaṃkappo sammāvācā sammākammanto
sammāājīvo\
sammāvāyāmo sammāsati sammāsamādhi. Catūhi ariyamaggehi samannāgato
niyāmaṃ patto\
sampatto adhigato phassito sacchikatoti \'patto niyāmaṃ\'.
Paṭiladdhamaggoti laddhamaggo\
(paṭiladdhamaggo) adhigatamaggo phassitamaggo sacchikatamaggoti \'patto
niyāmaṃ\
paṭiladdhamaggo\'.\
\
1. Paṭiggāho - machasaṃ\
2. Ayāthāvakasmiṃ - machasaṃ\
3. Vipariyāsaggāho - machasaṃ\
\
\[BJT Page 564\] \[\\x 564/\]\
\
\'Sabbe saṅkhārā aniccā\'ti ñāṇaṃ uppannaṃ samuppannaṃ nibbattaṃ
abhinibbattaṃ\
pātubhūtaṃ, \'sabbe saṅkhārā dukkhā\'ti ñāṇaṃ uppannaṃ samuppannaṃ
nibbattaṃ\
abhinibbattaṃ pātubhūtaṃ, \'sabbe dhammā anattā\'ti ñāṇaṃ uppannaṃ
samuppannaṃ\
nibbattaṃ abhinibbattaṃ pātubhūtaṃ, \'\'avijjāpaccayā saṅkhārā\'\'ti
ñāṇaṃ uppannaṃ\
samuppannaṃ nibbattaṃ abhinibbattaṃ pātubhūtaṃ, \'\'saṅkhārapaccayā
viññāṇa\'\'nti ñāṇaṃ\
uppannaṃ samuppannaṃ nibbattaṃ abhinibbattaṃ pātubhūtaṃ, viññāṇapaccayā
nāmarūpanti\
ñāṇaṃ uppannaṃ samuppannaṃ nibbattaṃ abhinibbattaṃ pātubhūtaṃ,
nāmarūpapaccayā\
salāyatananti ñāṇaṃ uppannaṃ samuppannaṃ nibbattaṃ abhinibbattaṃ
pātubhūtaṃ,\
saḷāyatanapaccayā phasso\'ti ñāṇaṃ uppannaṃ samuppannaṃ nibbattaṃ
abhinibbattaṃ\
pātubhūtaṃ, phassapaccayā vedanā\'ti ñāṇaṃ uppannaṃ samuppannaṃ
nibbattaṃ\
abhinibbattaṃ pātubhūtaṃ, vedanāpaccayā taṇhā\'ti ñāṇaṃ uppannaṃ
samuppannaṃ\
nibbattaṃ abhinibbattaṃ pātubhūtaṃ, taṇhāpaccayā upādānanti ñāṇaṃ
uppannaṃ\
samuppannaṃ nibbattaṃ abhinibbattaṃ pātubhūtaṃ, bhavapaccayā jātī\'ti
ñāṇaṃ uppannaṃ\
samuppannaṃ nibbattaṃ abhinibbattaṃ pātubhūtaṃ, jātipaccayā
jarāmaraṇanti ñāṇaṃ\
uppannaṃ samuppannaṃ nibbattaṃ abhinibbattaṃ pātubhūtaṃ, avijjānirodhā\
saṅkhāranirodho\'ti ñāṇaṃ uppannaṃ samuppannaṃ nibbattaṃ abhinibbattaṃ
pātubhūtaṃ,\
saṅkhāranirodhā viññāṇanirodho\'ti ñāṇaṃ uppannaṃ samuppannaṃ nibbattaṃ
abhinibbattaṃ\
pātubhūtaṃ, viññāṇanirodhā nāmarūpanirodho\'ti ñāṇaṃ uppannaṃ
samuppannaṃ nibbattaṃ\
abhinibbattaṃ pātubhūtaṃ, nāmarūpanirodhā salāyatananirodho\'ti ñāṇaṃ
uppannaṃ\
samuppannaṃ nibbattaṃ abhinibbattaṃ pātubhūtaṃ, saḷāyatananirodhā
phassanirodho\'ti\
ñāṇaṃ uppannaṃ samuppannaṃ nibbattaṃ abhinibbattaṃ pātubhūtaṃ,
phassanirodhā\
vedanānirodho\'ti ñāṇaṃ uppannaṃ samuppannaṃ nibbattaṃ abhinibbattaṃ
pātubhūtaṃ,\
vedanānirodhā taṇhānirodho\'ti ñāṇaṃ uppannaṃ samuppannaṃ nibbattaṃ
abhinibbattaṃ\
pātubhūtaṃ, taṇhānirodhā upādānanirodho\'ti ñāṇaṃ uppannaṃ samuppannaṃ
nibbattaṃ\
abhinibbattaṃ pātubhūtaṃ, upādānanirodhā bhavanirodho\'ti ñāṇaṃ uppannaṃ
samuppannaṃ\
nibbattaṃ abhinibbattaṃ pātubhūtaṃ, bhavanirodhā jātinirodho\'ti ñāṇaṃ
uppannaṃ\
samuppannaṃ nibbattaṃ abhinibbattaṃ pātubhūtaṃ, jātinirodhā
jarāmaraṇanirodho\'ti ñāṇaṃ\
uppannaṃ samuppannaṃ nibbattaṃ abhinibbattaṃ pātubhūtaṃ, idaṃ dukkhanti
ñāṇaṃ\
uppannaṃ samuppannaṃ nibbattaṃ abhinibbattaṃ pātubhūtaṃ, ayaṃ
dukkhasamudayoti\
ñāṇaṃ uppannaṃ samuppannaṃ nibbattaṃ abhinibbattaṃ pātubhūtaṃ, ayaṃ
dukkhanirodhoti\
ñāṇaṃ uppannaṃ samuppannaṃ nibbattaṃ abhinibbattaṃ pātubhūtaṃ, ayaṃ\
dukkhanirodhagāminīpaṭipadāti ñāṇaṃ uppannaṃ samuppannaṃ nibbattaṃ
abhinibbattaṃ\
pātubhūtaṃ, ime āsavā\'ti ñāṇaṃ uppannaṃ samuppannaṃ nibbattaṃ
abhinibbattaṃ\
pātubhūtaṃ, ayaṃ āsavanirodhoti ñāṇaṃ uppannaṃ samuppannaṃ nibbattaṃ
abhinibbattaṃ\
pātubhūtaṃ, ayaṃ āsavanirodhagāminīpaṭipadā\'ti ñāṇaṃ uppannaṃ
samuppannaṃ nibbattaṃ\
abhinibbattaṃ pātubhūtaṃ, ime dhammā abhiññeyyāti ñāṇaṃ uppannaṃ
samuppannaṃ\
nibbattaṃ abhinibbattaṃ pātubhūtaṃ, ime dhammā pariññeyyāti ñāṇaṃ
uppannaṃ\
samuppannaṃ nibbattaṃ abhinibbattaṃ pātubhūtaṃ, ime dhammā pahātabbāti
ñāṇaṃ\
uppannaṃ samuppannaṃ nibbattaṃ abhinibbattaṃ pātubhūtaṃ, ime dhammā
bhāvetabbāti\
ñāṇaṃ uppannaṃ samuppannaṃ nibbattaṃ abhinibbattaṃ pātubhūtaṃ, ime
dhammā\
sacchikātabbāti ñāṇaṃ uppannaṃ samuppannaṃ nibbattaṃ abhinibbattaṃ
pātubhūtaṃ,\
channaṃ phassāyatanānaṃ samudayañca atthaṅgamañca assādañca ādīnavañca
nissaraṇañca\
ñāṇaṃ uppannaṃ samuppannaṃ nibbattaṃ abhinibbattaṃ pātubhūtaṃ,
pañcannaṃ\
upādānakkhandhānaṃ samudayañca atthaṅgamañca assādañca ādīnavañca
nissaraṇañca\
ñāṇaṃ uppannaṃ samuppannaṃ nibbattaṃ abhinibbattaṃ pātubhūtaṃ, catunnaṃ\
mahābhūtānaṃ samudayañca atthaṅgamañca assādañca ādīnavañca nissaraṇañca
ñāṇaṃ\
uppannaṃ samuppannaṃ nibbattaṃ abhinibbattaṃ pātubhūtaṃ, \'yaṃ kiñci\
samudayadhammaṃ taṃ nirodhadhamma\'nti ñāṇaṃ uppannaṃ samuppannaṃ
nibbattaṃ\
abhinibbattaṃ pātubhūtanti \'uppannañāṇomhi\', \'anaññaneyyoti: so
paccekasambuddho na\
paraneyyo, na parappattiyo, na parappaccayo na parapaṭibaddhagū\'1
yathābhūtaṃ janāti!\
Passati asammūḷho sampajāno2 panissato \'sabbe saṅkhārā aniccā\'ti
paraneyyo na\
parappattiyo na parapaṭibaddhagū\' yathābhūtaṃ jānāti passati asammūḷho
sampajāno\
patissato \'sabbe saṅkhārā dukkhā\'ti paraneyyo na parappattiyo na
parapaṭibaddhagū\'\
yathābhūtaṃ jānāti passati asammūḷho sampajāno patissato \'sabbe dhammā
anattā\'ti\
paraneyyo na parappattiyo na parapaṭibaddhagū\' yathābhūtaṃ jānāti
passati asammūḷho\
sampajāno patissato \'\'avijjāpaccayā saṅkhārā\'\'ti paraneyyo na
parappattiyo na\
parapaṭibaddhagū\' yathābhūtaṃ jānāti passati asammūḷho sampajāno
patissato\
\'\'saṅkhārapaccayā viññāṇa\'\'nti paraneyyo na parappattiyo na
parapaṭibaddhagū\'\
yathābhūtaṃ jānāti passati asammūḷho sampajāno patissato viññāṇapaccayā
nāmarūpanti\
paraneyyo na parappattiyo na parapaṭibaddhagū\' yathābhūtaṃ jānāti
passati asammūḷho\
sampajāno patissato nāmarūpapaccayā salāyatananti paraneyyo na
parappattiyo na\
parapaṭibaddhagū\' yathābhūtaṃ jānāti passati asammūḷho sampajāno
patissato\
saḷāyatanapaccayā phasso\'ti paraneyyo na parappattiyo na
parapaṭibaddhagū\' yathābhūtaṃ\
jānāti passati asammūḷho sampajāno patissato phassapaccayā vedanā\'ti
paraneyyo na\
parappattiyo na parapaṭibaddhagū\' yathābhūtaṃ jānāti passati asammūḷho
sampajāno\
patissato vedanāpaccayā taṇhā\'ti paraneyyo na parappattiyo na
parapaṭibaddhagū\'\
yathābhūtaṃ jānāti passati asammūḷho sampajāno patissato taṇhāpaccayā
upādānanti\
paraneyyo na parappattiyo na parapaṭibaddhagū\' yathābhūtaṃ jānāti
passati asammūḷho\
sampajāno patissato bhavapaccayā jātī\'ti paraneyyo na parappattiyo na
parapaṭibaddhagū\'\
yathābhūtaṃ jānāti passati asammūḷho sampajāno patissato jātipaccayā
jarāmaraṇanti\
paraneyyo na parappattiyo na parapaṭibaddhagū\' yathābhūtaṃ jānāti
passati asammūḷho\
sampajāno patissato avijjānirodhā saṅkhāranirodho\'ti paraneyyo na
parappattiyo na\
parapaṭibaddhagū\' yathābhūtaṃ jānāti passati asammūḷho sampajāno
patissato\
saṅkhāranirodhā viññāṇanirodho\'ti paraneyyo na parappattiyo na
parapaṭibaddhagū\'\
yathābhūtaṃ jānāti passati asammūḷho sampajāno patissato viññāṇanirodhā\
nāmarūpanirodho\'ti paraneyyo na parappattiyo na parapaṭibaddhagū\'
yathābhūtaṃ jānāti\
passati asammūḷho sampajāno patissato\
\
\[BJT Page 564\] \[\\x 564/\]\
\
Nāmarūpanirodhā salāyatananirodho\'ti paraneyyo na parappattiyo na
parapaṭibaddhagū\'\
yathābhūtaṃ jānāti passati asammūḷho sampajāno patissato
saḷāyatananirodhā\
phassanirodho\'ti paraneyyo na parappattiyo na parapaṭibaddhagū\'
yathābhūtaṃ jānāti\
passati asammūḷho sampajāno patissato phassanirodhā vedanānirodho\'ti
paraneyyo na\
parappattiyo na parapaṭibaddhagū\' yathābhūtaṃ jānāti passati asammūḷho
sampajāno\
patissato vedanānirodhā taṇhānirodho\'ti paraneyyo na parappattiyo na
parapaṭibaddhagū\'\
yathābhūtaṃ jānāti passati asammūḷho sampajāno patissato taṇhānirodhā
upādānanirodho\'ti\
paraneyyo na parappattiyo na parapaṭibaddhagū\' yathābhūtaṃ jānāti
passati asammūḷho\
sampajāno patissato upādānanirodhā bhavanirodho\'ti paraneyyo na
parappattiyo na\
parapaṭibaddhagū\' yathābhūtaṃ jānāti passati asammūḷho sampajāno
patissato bhavanirodhā\
jātinirodho\'ti paraneyyo na parappattiyo na parapaṭibaddhagū\'
yathābhūtaṃ jānāti passati\
asammūḷho sampajāno patissato jātinirodhā jarāmaraṇanirodho\'ti
paraneyyo na\
parappattiyo na parapaṭibaddhagū\' yathābhūtaṃ jānāti passati asammūḷho
sampajāno\
patissato\
\
Idaṃ dukkhanti paraneyyo na parappattiyo na parapaṭibaddhagū\'
yathābhūtaṃ jānāti passati\
asammūḷho sampajāno patissato ayaṃ dukkhasamudayoti paraneyyo na
parappattiyo na\
parapaṭibaddhagū\' yathābhūtaṃ jānāti passati asammūḷho sampajāno
patissato ayaṃ\
dukkhanirodhoti paraneyyo na parappattiyo na parapaṭibaddhagū\'
yathābhūtaṃ jānāti\
passati asammūḷho sampajāno patissato ayaṃ dukkhanirodhagāminīpaṭipadāti
paraneyyo\
na parappattiyo na parapaṭibaddhagū\' yathābhūtaṃ jānāti passati
asammūḷho sampajāno\
patissato\
\
Ime āsavā\'ti paraneyyo na parappattiyo na parapaṭibaddhagū\'
yathābhūtaṃ jānāti passati\
asammūḷho sampajāno patissato ayaṃ āsavanirodhoti paraneyyo na
parappattiyo na\
parapaṭibaddhagū\' yathābhūtaṃ jānāti passati asammūḷho sampajāno
patissato ayaṃ\
āsavanirodhagāminīpaṭipadā\'ti paraneyyo na parappattiyo na
parapaṭibaddhagū\'\
yathābhūtaṃ jānāti passati asammūḷho sampajāno patissato\
\
Ime dhammā abhiññeyyāti paraneyyo na parappattiyo na parapaṭibaddhagū\'
yathābhūtaṃ\
jānāti passati asammūḷho sampajāno patissato ime dhammā pariññeyyāti
paraneyyo na\
parappattiyo na parapaṭibaddhagū\' yathābhūtaṃ jānāti passati asammūḷho
sampajāno\
patissato ime dhammā pahātabbāti paraneyyo na parappattiyo na
parapaṭibaddhagū\'\
yathābhūtaṃ jānāti passati asammūḷho sampajāno patissato ime dhammā
bhāvetabbāti\
paraneyyo na parappattiyo na parapaṭibaddhagū\' yathābhūtaṃ jānāti
passati asammūḷho\
sampajāno patissato ime dhammā sacchikātabbāti paraneyyo na parappattiyo
na\
parapaṭibaddhagū\' yathābhūtaṃ jānāti passati asammūḷho sampajāno
patissato\
\
Channaṃ phassāyatanānaṃ samudayañca atthaṅgamañca assādañca ādīnavañca\
nissaraṇañca paraneyyo na parappattiyo na parapaṭibaddhagū\' yathābhūtaṃ
jānāti passati\
asammūḷho sampajāno patissato\
\
Pañcannaṃ upādānakkhandhānaṃ samudayañca atthaṅgamañca assādañca
ādīnavañca\
nissaraṇañca\
Paraneyyo na parappattiyo na parapaṭibaddhagū\' yathābhūtaṃ jānāti
passati asammūḷho\
sampajāno patissato\
Catunnaṃ mahābhūtānaṃ samudayañca atthaṅgamañca assādañca ādīnavañca
nissaraṇañca\
paraneyyo na parappattiyo na parapaṭibaddhagū\' yathābhūtaṃ jānāti
passati asammūḷho\
sampajāno patissato \'yaṃ kiñci samudayadhammaṃ taṃ nirodhadhamma\'nti
paraneyyo na\
parappattiyo na parapaṭibaddhagū\' yathābhūtaṃ jānāti passati asammūḷho
sampajāno\
patissato \'uppannañāṇomhi anaññaneyyo, eko care khaggavisāṇakappo\'.\
\
Tenāha so paccekasambuddho:\
\
\'\'Diṭṭhīvisūkāni upātivatto\
Patto niyāmaṃ paṭiladdhamaggo,\
Uppannañāṇomhi anaññaneyyo\
Eko care khaggavisāṇakappo\'\'ti.\
\
2.\
\
Nillolupo4 nikkuho nippīpāso\
Nimmakkho niddhantakasāvamoho, 5\
Nirāsaso sabbaloke bhavitvā\
Eko care khaggavisāṇakappo.\
\
Nillolupo nikkuho nippipāsoti \'loluppaṃ\' vuccati taṇhā. \'\'Yo rāgo
sārāgo anunayo anurodho\
nandi nandirāgo cittassa sārāgo icchā mucchā ajjhosānaṃ gedho paḷigedho
saṅgo paṅko ejā\
māyā janikā sañjanikā sañjaninī sibbanī jālinī saritā visattikā suttaṃ
visaṭā āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ. \'\' Sā loluppā taṇhā paccekasambuddhassa pahīnā
ucchinnamūlā\
tālāvatthukatā anabhāva katā āyatiṃ anuppādadhammā, tasmā
paccekasambuddho\
nillolupo4. Nikkuhoti: tīṇi kuhanavatthūni: paccayapaṭisedhanasaṅkhātaṃ6
kuhanavatthu,\
iriyāpathasaṅkhātaṃ kuhanavatthu, sāmantajappanasaṅkhātaṃ kuhanavatthu.\
\
1. Paṭibandhaga - va vi\
2. Taṃ jānāti - va vi\
3. Paṭipassato - va vi machasaṃ\
4. Nilloluppo - va. Vi\
5. Kāsāmoho - machasaṃ, va, vi, ka\
6. Paccayapaṭisevanasaṃkhātaṃ - machasaṃ\
\
\[BJT Page 566\] \[\\x 566/\]\
\
Katamaṃ paccayapaṭisedhanasaṃkhātaṃ1 kuhanavatthu: \'\'idha gahapatikā
bhikkhuṃ\
nimantenti: cīvarapiṇḍapātasenāsanagilānapaccayabhesajjaparikkhārehi so
pāpiccho\
icchāpakato atthiko
cīvarapiṇḍapātasenāsanagilānapaccayabhesajjaparikkhārānaṃ\
bhīyokamyataṃ upādāya cīvaraṃ paccakkhāti, piṇḍapātaṃ paccakkhāti,
senāsanaṃ\
paccakkhāti, gilānapaccayabhesajjaparikkhāraṃ paccakkhāti, so evamāha:
kiṃ samaṇassa\
mahagghena cīvarena etaṃ sāruppaṃ: yaṃ samaṇo susānā vā saṅkhārakūṭā vā
pāpanikā vā\
nattakāni uccinitvā saṃghāṭikaṃ katvā dhāreyya. Kiṃ samaṇassa mahagghena
piṇḍapātena:\
etaṃ sāruppaṃ yaṃ samaṇo uñjācariyāya piṇḍiyālopena jīvikaṃ kappeyya.
Kiṃ samaṇassa\
mahagghena senāsanena, etaṃ sāruppaṃ: yaṃ samaṇo rukkhamūliko vā assa
sosāniko vā\
abbhokāsiko vā. Kiṃ samaṇassa mahagghena
gilānapaccayabhesajjaparikkhārena etaṃ\
sāruppaṃ yaṃ samaṇo putimuttena vā haritakīkhaṇḍena vā osadhaṃ kareyyāti
tadupādāya\
lūkhaṃ cīvaraṃ dhāreti, lūkhaṃ piṇḍapātaṃ paribhuñjati, lūkhaṃ senāsanaṃ
paṭisevati,\
lūkhaṃ gilānapaccayabhesajjaparikkhāraṃ paṭisevati. Tamenaṃ gahapatikā
evaṃ jānanti:\
\'ayaṃ samaṇo appiccho santuṭṭho pavivitto asaṃsaṭṭho āraddhaviriyo
dhutavādo\'ti bhīyo\
bhīyo nimantenti2
cīvarapiṇḍapātasenāsanagilānapaccayabhesajjaparikkhārehi. So\
evamāha: tiṇṇaṃ sammukhībhāvā saddho kulaputto bahuṃ puññaṃ pasavati
saddhāya\
sammukhībhāvā saddho kulaputto bahuṃ puññaṃ pasavati. Tumhākaṃ cevāyaṃ
saddhā\
atthi deyyadhammo ca saṃvijjati ahaṃ ca paṭiggāhako. Sacehaṃ3 na
paṭiggahessāmi evaṃ\
tumhe puññena paribāhirā bhavissatha, na mayhaṃ iminā attho
tumhākaṃyeva4\
anukampāya paṭigaṇhāmīti, tadupādāya bahumpi cīvaraṃ paṭigaṇhāti
bahumpi\
piṇḍapātaṃ paṭigaṇhāti bahumpi senāsanaṃ paṭigaṇhāti bahumpi\
gilānapaccayabhesajjaparikkhāraṃ paṭigaṇhāti, yā evarūpā bhākuṭikā
bhākuṭiyaṃ kuhanā\
kuhāyanaṃ kuhitatattaṃ, idaṃ paccayapaṭisedhanasaṅkhātaṃ kuhanavatthu.\
\
1. Paccayapaṭisevanasaṅkhātaṃ - machasaṃ\
2. Siyenimattanti - pa va vi\
3. Sace ahaṃ - ma va ci ka\
4. Tumhaññeva - ma va vi ka\
\
\[BJT Page 568\] \[\\x 568/\]\
\
Katamaṃ iriyāpathasaṅkhātaṃ kuhanavatthu: idhekacco pāpiccho
icchāpakato\
sambhāvanādhippāyo, evaṃ maṃ jano sambhāvissatīti gamanaṃ saṇṭhapeti
ṭhānaṃ\
saṇṭhapeti nisajjaṃ saṇṭhapeti sayanaṃ saṇṭhapeti paṇidhāya gacchati,
paṇidhāya tiṭṭhati,\
paṇidhāya nisīdati, paṇidhāya seyyaṃ kappeti, samāhito viya gacchati,
samāhito viya\
tiṭṭhati, samāhito viya nisīdati, samāhito viya seyyaṃ kappeti
āpāthakajjhāyi ca hoti2 yā\
evarūpā iriyāpathassa aṭṭhapanā ṭhapanā saṇṭhapanā bhākuṭikā bhākuṭiyaṃ
kuhanā\
kuhāyanā kuhitattaṃ, idaṃ iriyāpathasaṅkhātaṃ kuhanavatthu.\
\
Katamaṃ sāmantajappanasaṅkhātaṃ kuhanavatthu: idhekacco pāpiccho
icchāpakato\
sambhāvanādhippāyo evaṃ maṃ jano sambhāvessatīti ariyadhammasannissitaṃ
vācaṃ\
bhāsati. Yo evarūpaṃ cīvaraṃ dhāreti, so samaṇo mahesakkhoti bhaṇati, yo
evarūpaṃ pattaṃ\
dhāreti, lohathālakaṃ dhāreti, dhammakarakaṃ3 dhāreti, parissāvanaṃ
dhāreti, kuñcikaṃ\
dhāreti, upāhanaṃ dhāreti, kāyabandhanaṃ dhāreti, āyogaṃ dhāreti4, so
samaṇo\
mahesakkhoti bhaṇati. Yassa evarūpo upajjhāyo so samaṇo mahesakkhoti,
bhaṇati, yassa\
evarūpo ācariyo, evarūpā samānupajjhāyakā samānācariyakā mittā sandiṭṭhā
samabhattā\
sahāyā, so samaṇo mahesakkhoti bhaṇati. Yo evarūpe vihāre vasati,
aḍḍhayogo vasati -\
pāsāde vasati - hammiye vasati - guhāyaṃ vasati - leṇe - vasati - kuṭiyā
vasati - kūṭāgāre\
vasati, aṭṭe vasati, māḷe vasati uddaṇḍe vasati, upaṭṭhānasālāyaṃ
vasati, maṇḍape vasati.\
Rukkhamūle vasati, so samaṇo mahesakkhoti bhaṇati, athavā
korañjikakorañjiko\
bhākuṭikabhākuṭiko kuhakakuhako lapakalapako mukhasaṃbhāvito ayaṃ samaṇo
imāsaṃ\
evarūpānaṃ santānaṃ vihārasamāpattīnaṃ labhīti. Tādisaṃ gambhīraṃ gūḷhaṃ
nipuṇaṃ\
paṭicchannaṃ lokuttaraṃ suññatāpaṭisaññuttaṃ kathaṃ katheti. Yā evarūpā
bhākuṭikā\
bhākuṭiyaṃ kuhanā kuhāyanā kuhitattaṃ, idaṃ sāmantajappanasaṃkhātaṃ
kuhanavatthu.\
\
Tassa paccekasambuddhassa imāni tīṇi kuhanavatthūni pahīnāni
samucchinnāni\
vūpasantāni paṭippassaddhāni abhabbuppattikāni ñāṇagginā daḍḍhāni, tasmā
so\
paccekasambuddho nikkuho,\
\
1. Samāhitoviya sayati - pana\
2. Āpāthakajjhāyī ca hoti - katthaci\
3. Dhammakaraṇaṃ - machasaṃ\
4. Āyogabandhanaṃ dhāreti - syā\
\
\[BJT Page 570\] \[\\x 570/\]\
\
Nippipāsoti. \'Pipāsā\' vuccati taṇhā, \'\'yo rāgo sārāgo anunayo
anurodho nandi nandirāgo\
cittassa sārāgo icchā mucchā ajjhosānaṃ gedho paḷigedho saṅgo paṅko ejā
māyā janikā\
sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā paṇidhi\
bhavanetti vanaṃ vanatho santhavo sneho apekkho paṭibandhu āsā āsiṃsanā
āsiṃsitattaṃ,\
rūpāsā saddāsā gandhāsā rasāsā phoṭṭhabbāsā lābhāsā dhanāsā puttāsā
jīvitāsā, jappā\
pajappā abhijappā jappanā jappitattaṃ loluppaṃ loluppāyanā
loluppāyitattaṃ pucchiñcikatā\
sādukamyatā, adhammarāgo visamalobho nikanti nikāmanā patthanā pihanā
sampatthanā,\
kāmataṇhā bhavataṇhā vibhavataṇhā rūpataṇhā arūpataṇhā nirodhataṇhā,
rūpataṇhā\
saddataṇhā gandhataṇhā rasataṇhā phoṭṭhabbataṇhā dhammataṇhā, ogho yogo
gantho\
upādānaṃ āvaraṇaṃ nīvaraṇaṃ chadanaṃ bandhanaṃ upakkileso anusayo
pariyuṭṭhānaṃ\
latā vevicchaṃ, dukkhamūlaṃ dukkhanidānaṃ dukkhappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
lobho\
akusalamūlaṃ. \'\'\[A\] sā pipāsā taṇhā tassa paccekasambuddhassa pahīnā
ucchinnamūlā\
tālāvatthukatā anabhāvakatā1 āyatiṃ anuppādadhammā, tasmā so
paccekasambuddhā\
nippipāsoti \'nillolupo2 nikkuho nippipāso. \'\
\
Nimmakkho niddhantakasāvamohoti \'makkho\'ti \'yo makkho makkhāyanā
makkhāyitattaṃ\
niṭṭhuriyaṃ niṭṭhuriyakammaṃ: rāgo kasāvo, doso kasāvo, moho kasāvo,
kodho kasāvo,\
upanāho kasāvo, makkho kasāvo, paḷāso kasāvo, issā kasāvo, macchariyaṃ
kasāvo, māyā\
kasāvo, sāṭheyyaṃ kasāvo, thambho kasāvo, sārambho kasāvo, māno kasāvo,
atimāno\
kasāvo, mado kasāvo, pamādo kasāvo, sabbe kilesā kasāvā, sabbe duccaritā
kasāvā, sabbe\
darathā kasāvā, sabbe pariḷāhā kasāvā, sabbe santāpā kasāvā,
sabbākusalābhisaṃkhārā\
kasāvā. Mohoti: dukkhe aññāṇaṃ, dukkhasamudaye aññāṇaṃ, dukkhanirodhe
aññāṇaṃ,\
dukkhanirodhagāminiyā paṭipadāya aññāṇaṃ pubbante aññāṇaṃ aparante
aññāṇaṃ,\
pubbantāparante aññāṇaṃ, idappaccayatāpaṭiccasamuppannesu dhammesu
aññāṇaṃ, yaṃ\
evarūpaṃ aññāṇaṃ adassanaṃ anabhisamayo ananubodho appaṭivedho
asaṃgāhanā\
apariyogāhanā asamapekkhanā apaccavekkhanā apaccakkhakammaṃ dummejjhaṃ
bālyaṃ\
asampajaññaṃ moho pamoho sammoho avijjā avijjālaṅgi moho akusalamūlaṃ.
Tassa\
paccekasambuddhassa makkho ca moho ca vantā saṃvantā niddhantā pahīnā
samucchinnā\
vūpasannā paṭippassaddhā abhabbuppattikā ñāṇagginā daḍḍhāti \'\'so
paccekasambuddho\
\'nimmakkho niddhantakasāvamoho\'\
\
Nirāsaso sabbaloke bhavitvāti \'\'āsā\'\' vuccati taṇhā, yo rāgo sārāgo
anunayo anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ. \'\' Sabbaloketi: sabbaapāyaloke sabbamanussaloke
sabbaāyatanaloke.\
Nirāsaso sabbaloke bhavitvāti sabbaloke nirāsaso bhavitva. Nittaṇho
bhavitvā, nippipāso\
bhavitvāti \'nirāsaso sabbaloke bhavitvā eko care khaggavisāṇakappo. \'\
Tenāha so paccekasambuddho:\
\
\'\'Nillolupo nikkuho nippīpāso\
Nimmakkho niddhantakasāvamoho,\
Nirāsaso sabbaloke bhavitvā\
Eko care khaggavisāṇakappo\'\'ti.\
\
1. Anabhāvaṃ gatā - ca vi machasaṃ\
2. Nilloluppo - va vi\
\[A.\] Dhammasaṅgaṇi - cittuppādakaṇḍa\
\
\[BJT Page 572\] \[\\x 572/\]\
\
3.\
\
Pāpaṃ sahāyaṃ parivajjayetha\
Anatthadassiṃ visame niviṭṭhaṃ,\
Sayaṃ na seve pasutaṃ pamattaṃ\
Eko care khaggavisāṇakappo.\
\
Pāpaṃ sahāyaṃ parivajjayethāti: \'pāpasahāyo\' vuccati \'\'yo so sahāyo
dasavatthukāya\
micchādiṭṭhiyā samannāgato\'. Natthi dinnaṃ natthi yiṭṭhaṃ, natthi
hutaṃ, natthi\
sukaṭadukkaṭānaṃ. 1 Kammānaṃ phalaṃ vipāko, natthi ayaṃ loko, natthi
paroloko, natthi\
mātā, natthi pitā, natthi sattā opapātikā, natthi loke samaṇabrāhmaṇā
sammaggatā\
sammāpaṭipannā ye imaṃ ca lokaṃ paraṃ ca lokaṃ sayaṃ abhiññā sacchikatvā
pavedentī\'\'ti\
ayaṃ pāpasahāyo. Pāpaṃ sahāyaṃ parivajjayethāti: pāpaṃ sahāyaṃ vajjeyya
parivajjeyyā\'ti\
\'pāpaṃ sahāyaṃ parivajjayetha\'.\
\
Anatthadassiṃ visame niviṭṭhanti: \'anatthadassī, vuccati yo so sahāyo
dasavatthukāya\
micchādiṭṭhiyā samannāgato\'. Natthi dinnaṃ natthi yiṭṭhaṃ, natthi
hutaṃ, natthi\
sukaṭadukkaṭānaṃ. 1 Kammānaṃ phalaṃ vipāko, natthi ayaṃ loko, natthi
paroloko, natthi\
mātā, natthi pitā, natthi sattā opapātikā, natthi loke samaṇabrāhmaṇā
sammaggatā\
sammāpaṭipannā ye imaṃ ca lokaṃ paraṃ ca lokaṃ sayaṃ abhiññā sacchikatvā
pavedentī\'ti.\
Visame niviṭṭhanti: visame kāyakamme niviṭṭhaṃ, visame vacīkamme
niviṭṭhaṃ, visame\
manokamme niviṭṭhaṃ, visame pāṇātipāte niviṭṭhaṃ, visame adinnādāne
niviṭṭhaṃ, visame\
kāmesu micchācāre niviṭṭhaṃ, visame musāvāde niviṭṭhaṃ, visamāya
pisunāya vācāya\
niviṭṭhaṃ, visamāya pharusāya vācāya niviṭṭhaṃ, visame vyāpāde
niviṭṭhaṃ, visamāya\
micchādiṭṭhiyā niviṭṭhaṃ, visamesu saṅkhāresu niviṭṭhaṃ, visamesu
pañcasu kāmaguṇesu\
niviṭṭhaṃ, visamesu pañcasu nīvaraṇesu niviṭṭhaṃ viniviṭṭhaṃ, sattaṃ
allīnaṃ upagataṃ\
ajjhositaṃ adhimuttanti \'anatthadassiṃ visame niviṭṭhaṃ\'.\
\
1. Sukatadukkatānaṃ - machasaṃ\
\
\[BJT Page 574\] \[\\x 574/\]\
\
Sayaṃ na seve pasutaṃ pamattanti - \'yopi kāme esati gavesati pariyesati
taccarito tabbahulo\
taggaruko tanninno tappono tappabbhāro tadadhimutto tadadhipateyyo sopi
kāme pasuto\'.\
\'Yopi taṇhāvasena rūpe pariyesati taccarito tabbahulo taggaruko
tanninno tappono\
tappabbhāro tadadhimutto tadadhipateyyo, sopi kāme pasuto\'. \'Yopi
taṇhāvasena sadde\
pariyesati taccarito tabbahulo taggaruko tanninno tappono tappabbhāro
tadadhimutto\
tadadhipateyyo, sopi kāme pasuto\'. \'Yopi taṇhāvasena gandhe pariyesati
taccarito tabbahulo\
taggaruko tanninno tappono tappabbhāro tadadhimutto tadadhipateyyo, sopi
kāme pasuto\'.\
\'Yopi taṇhāvasena rase pariyesati taccarito tabbahulo taggaruko
tanninno tappono\
tappabbhāro tadadhimutto tadadhipateyyo, sopi kāme pasuto\'. \'Yopi
taṇhāvasena\
phoṭṭhabbe pariyesati taccarito tabbahulo taggaruko tanninno tappono
tappabbhāro\
tadadhimutto tadadhipateyyo, sopi kāme pasuto\'1. \'Yopi taṇhāvasena
rūpe paṭilabhati\
taccarito tabbahulo taggaruko tanninno tappono tappabbhāro tadadhimutto
tadadhipateyyo,\
sopi kāme pasuto\'. \'Yopi taṇhāvasena sadde paṭilabhati taccarito
tabbahulo taggaruko\
tanninno tappono tappabbhāro tadadhimutto tadadhipateyyo, sopi kāme
pasuto\'. \'Yopi\
taṇhāvasena gandhe paṭilabhati taccarito tabbahulo taggaruko tanninno
tappono\
tappabbhāro tadadhimutto tadadhipateyyo, sopi kāme pasuto\'. \'Yopi
taṇhāvasena rase\
paṭilabhati taccarito tabbahulo taggaruko tanninno tappono tappabbhāro
tadadhimutto\
tadadhipateyyo, sopi kāme pasuto\'. \'Yopi taṇhāvasena phoṭṭhabbe
paṭilabhati taccarito\
tabbahulo taggaruko tanninno tappono tappabbhāro tadadhimutto
tadadhipateyyo, sopi\
kāme pasuto\'. \'Yopi taṇhāvasena rūpe paribhuñjati taccarito tabbahulo
taggaruko tanninno\
tappono tappabbhāro tadadhimutto tadadhipateyyo, sopi kāme pasuto\'.
\'Yopi taṇhāvasena\
sadde paribhuñjati taccarito tabbahulo taggaruko tanninno tappono
tappabbhāro\
tadadhimutto tadadhipateyyo, sopi kāme pasuto\'. \'Yopi taṇhāvasena
gandhe paribhuñjati\
taccarito tabbahulo taggaruko tanninno tappono tappabbhāro tadadhimutto
tadadhipateyyo,\
sopi kāme pasuto\'. \'Yopi taṇhāvasena rase paribhuñjati taccarito
tabbahulo taggaruko\
tanninno tappono tappabbhāro tadadhimutto tadadhipateyyo, sopi kāme
pasuto\'. \'Yopi\
taṇhāvasena phoṭṭhabbe paribhuñjati taccarito tabbahulo taggaruko
tanninno tappono\
tappabbhāro tadadhimutto tadadhipateyyo, sopi kāme pasuto\'.\
\
Yathā kalahakārako kalahapasuto, kammakārako kammapasuto, gocare
caranto\
gocarapasuto, jhāyī jhānapasuto, evameva yo kāme esati gavesati
pariyesati taccarito\
tabbahulo taggaruko tantinno tappono tappabhāro tadadhimutto
tadadhipateyyo, sopi\
kāmapasuto. \'Yopi taṇhāvasena rūpe paribhuñjati taccarito tabbahulo
taggaruko tanninno\
tappono tappabbhāro tadadhimutto tadadhipateyyo, sopi kāme pasuto\'.
\'Yopi taṇhāvasena\
sadde paribhuñjati taccarito tabbahulo taggaruko tanninno tappono
tappabbhāro\
tadadhimutto tadadhipateyyo, sopi kāme pasuto\'. \'Yopi taṇhāvasena
gandhe paribhuñjati\
taccarito tabbahulo taggaruko tanninno tappono tappabbhāro tadadhimutto
tadadhipateyyo,\
sopi kāme pasuto\'. \'Yopi taṇhāvasena rase paribhuñjati taccarito
tabbahulo taggaruko\
tanninno tappono tappabbhāro tadadhimutto tadadhipateyyo, sopi kāme
pasuto\'. \'Yopi\
taṇhāvasena phoṭṭhabbe paribhuñjati taccarito tabbahulo taggaruko
tanninno tappono\
tappabbhāro tadadhimutto tadadhipateyyo sopi kāme pasuto. Pamattanti:
pamādo vattabbo:\
kāyaduccarite vā vacīduccarite vā manoduccarite vā pañcasu kāmaguṇesu vā
cittassa\
vossaggo2 vossaggānuppadānaṃ3 kusalānaṃ dhammānaṃ bhāvanāya
asakkaccakiriyatā\
asātaccakiriyatā anavaṭṭhitakiriyātā4 olīnavuttitā nikkhittachandatā
nikkhittadhuratā\
anāsevanā abhāvanā abahulīkammaṃ (anadhiṭṭhānaṃ) (ananuyogo) pamādo.
\'Yo evarūpo\
pamādo pamajjanā pamajjitattaṃ, ayaṃ vuccanti pamādo. Sayaṃ na seve
pasutaṃ pamattanti:\
pasutaṃ na seveyya pamattaṃ ca sayaṃ na seveyya, sāmaṃ na seveyya, na
niseveyya, na\
saṃseveyya na paṭisaṃseveyya na (ācareyya) na samācareyya na samādāya
vatteyyāti \'sayaṃ\
na seve pasutaṃ pamattaṃ eko care khaggavisāṇakappo\'.\
\
Tenāha so paccekasambuddho:\
\
\'\'Pāpaṃ sahāyaṃ parivajjayetha\
Anatthadassiṃ visame niviṭṭhaṃ,\
Sayaṃ na seve pasutaṃ pamattaṃ\
Eko care khaggavisāṇakappo\'\'ti.\
\
1. Kāmappasuto - machasaṃ\
2. Vosaggo - machasaṃ\
3. Vosaggānuppadānaṃ - machasaṃ\
4. Aniṭṭhitakiriyatā - ma-va-vi-ka\
\
\[BJT Page 576\] \[\\x 576/\]\
4\
\
Bahussutaṃ dhammadharaṃ bhajetha\
Mittaṃ uḷāraṃ paṭibhānavantaṃ,\
Aññāya atthāni vineyya kaṅkhaṃ\
Eko care khaggavisāṇakappo.\
\
Bahussutaṃ dhammadharaṃ bhajethanti bahussuto hoti mitto sutadharo
sutasannicayo, ye\
te dhammā ādikalyāṇā majjhekalyāṇā pariyosānakalyāṇā sātthaṃ
savyañjanaṃ\
kevalaparipuṇṇaṃ parisuddhaṃ brahmacariyaṃ abhivadanti, tathārūpāssa
dhammaṃ\
bahussutā honti dhatā1 vacasā paricitā, manasānupekkhitā diṭṭhiyā
suppaṭividdhā.\
Dhammadharanti: dhammaṃ dhārentaṃ suttaṃ geyyaṃ veyyākaraṇaṃ gāthaṃ
udānaṃ\
itivuttakaṃ jātakaṃ abbhutadhammaṃ vedallaṃ. Bahussutaṃ dhammadharaṃ
bhajethāti\
bahussutaṃ ca dhammadharaṃ ca mittaṃ bhajeyya saṃbhajeyya seveyya
niseveyya\
saṃseveyya paṭiseveyyā\'ti \'bahussutaṃ dhammadharaṃ bhajetha\'.\
\
Mittaṃ uḷāraṃ paṭibhānavantanti uḷāro hoti mitto sīlena samādhinā
paññāya vimuttiyā\
vimuttiñāṇadassanena. Paṭibhānavantanti: tayo paṭibhānavanto2
pariyattipaṭibhānavā\
paripucchāpaṭibhānavā adhigamanapaṭibhānavā, katamo
pariyattipaṭibhānavā: idhekaccassa\
buddhavacanaṃ pariyāputaṃ3 hoti suttaṃ geyyaṃ veyyākaraṇaṃ gāthā udānaṃ
itivuttakaṃ\
jātakaṃ abbhutadhammaṃ vedallaṃ.\
\
Katamo paripucchā paṭibhānavā: idhekacco paripucchitā\'pi hoti, attheva,
ñāye ca lakkhaṇe\
ca kāraṇe ca ṭhānāṭhāne ca. Tassa paripucchaṃ nissāya paṭibhāti, ayaṃ
paripucchā\
paṭibhānavā.\
\
Katamo adhigamapaṭibhānavā idhekaccassa adhigatā honti cattāro
satipaṭṭhānā cattāro\
sammappadhānā cattāro iddhipādā pañcindriyāni pañcabalāni sattabojjhaṅgā
ariyo\
aṭṭhaṅgiko maggo cattāre4 ariyamaggā cattāri sāmaññaphalāni5 catasso
paṭisambhidāyo cha\
abhiññāyo. Tassa attho ñāto dhammo ñāto nirutti ñātā. Atthe ñāte attho
paṭibhāti, dhamme\
ñāte dhammo paṭibhāti, niruttiyā ñātāya nirutti paṭibhāti. Imesu tīsu
ñāṇaṃ\
paṭibhānapaṭisambhidā. So paccekasambuddho imāya paṭibhānapaṭisambhidāya
upeto\
samupeto upagato samupagato upapanno sampanno5 samannāgato. Tasmā\
paccekasambuddho paṭibhānavā. Yassa pariyatti natthi paripucchā6 natthi
adhigamo natthi,\
kiṃ tassa paṭibhāyissatīti \'mittaṃ uḷāraṃ paṭibhānavantaṃ\'.\
\
1. Dhātā - ma cha maṃ\
2. Tayo paṭibhāṇavā - va-vi\
3. Pariyāpuṭṭhaṃ hoti - va-vi\
Pariyāpuṭhaṃ - syā.\
4. Cattārimaj sāmaññaphalāni - pa va vi\
5. Samuppanno - machasaṃ\
6. Paripucchaṃ natthi - va vi\
\
\[BJT Page 578\] \[\\x 578/\]\
\
Aññāya atthāni vineyya kaṅkhanti: attatthaṃ aññāya paratthaṃ aññāya
ubhayatthaṃ aññāya\
diṭṭhadhammikatthaṃ aññāya samparāyikatthaṃ aññāya - paramatthatthaṃ1
aññāya\
abhiññāya, jānitvā tulayitvā tīrayitvā vibhāvayitvā vibhūtaṃ katvā
kaṅkhaṃ vineyya\
paṭivineyya pajaheyya vinodeyya byantīkareyya anabhāvaṃ (gameyyā\'ti
\'aññāya atthāni\
vineyya kaṅkhaṃ eko care khaggavisāṇakappo. \'\
\
Tenāha so paccekasambuddho:\
\
Bahussutaṃ dhammadharaṃ bhajetha\
Mittaṃ uḷāraṃ paṭibhānavantaṃ,\
Aññāya atthāni vineyya kaṅkhaṃ\
Eko care khaggavisāṇakappo\'\'ti.\
\
5.\
\
Khiḍḍaṃ ratiṃ kāmasukhaṃ ca loke\
Analaṃkaritvā anapekkhamāno,\
Vibhūsaṇaṭṭhānā virato saccavādī\
Eko care khaggavisāṇakappo.\
\
Khiḍḍaṃ ratiṃ kāmasukhaṃ ca loketi: \'khiḍḍā\'ti dve khiḍḍā kāyikā ca
khiḍḍā vācasikā ca\
khiḍḍā. Katamā kāyikā khiḍḍā: hatthīhipi kīḷanti, assehipi kīḷanti
rathehipi kīḷanti,\
dhanūhipi kīḷanti, aṭṭhapadepi kīḷanti, dasapadepi kīḷanti, ākāsepi
kīḷanti,\
parihārapathepi kīḷanti, santikāyapi kīḷanti, khalikāyapi kīḷanti,
ghaṭikāyapi kīḷanti,\
salakahatthenapi kīḷanti, akkhehipi kīḷanti, paṅgavīrenapi kīḷanti,
vaṃkakenapi kīḷanti,\
mokkhavikāyapi kīḷanti, ciṅgulakenapi kīḷanti, pattāḷhakenapi kīḷanti,
rathakenapi kīḷanti,\
dhanukenapi kīḷanti, akkharikāyapi kīḷanti, manesikāyapi kīḷanti,
yathāvajjenapi kīḷanti.\
Ayaṃ kāyikā khiḍḍā.\
Katamā vācasikā khiḍḍā: mukhabherikaṃ mukhālambaraṃ mukhadeṇḍimakaṃ\
mukhacalimakaṃ mukhabherūlakaṃ mukhadaddarikaṃ nāṭakaṃ lāsaṃ gītaṃ
dvakammaṃ,\
ayaṃ vācasikā khiḍḍā. Ratīti anukkaṇṭhitādhivacanametaṃ \'ratī\'ti.
Kāmasukhanti: vuttaṃ\
hetaṃ bhagavatā: \'\'pañcime bhikkhave kāmaguṇā. Katame pañca:
cakkhuviññeyyā rūpā\
iṭṭhā kantā manāpā piyarūpā kāmūpasaṃhitā rajanīyā. Sotaviññeyyā saddā
iṭṭhā kantā\
manāpā piyarūpā kāmūpasaṃhitā rajanīyā. Ghānaviññeyyā gandhā iṭṭhā kantā
manāpā\
piyarūpā kāmūpasaṃhitā rajanīyā. Jivhāviññeyyā rasā iṭṭhā kantā manāpā
piyarūpā\
kāmūpasaṃhitā rajanīyā. Kāyaviññeyyā phoṭṭhabbā iṭṭhā kantā manāpā
piyarūpā\
kāmūpasaṃhitā rajanīyā. Ime kho bhikkhave pañca kāmaguṇā. Yaṃ kho
bhikkhave ime\
pañca kāmaguṇe paṭicca uppajjati sukhaṃ somanassaṃ idaṃ vuccati
kāmasukhaṃ4\'\'\[a\] loketi.\
Manussaloke\'ti \'khiḍḍaṃ ratiṃ kāmasukhaṃ ca loke\'.\
\
Analaṃkaritvā anapekkhamānoti: khiḍḍaṃ ca ratiṃ ca5 kāmasukhaṃ ca loke
analaṃkaritvā\
anapekkho hutvā pajahitvā vinodetvā byantīkaritvā anabhāvaṃ gametvā\'ti
\'analaṃkaritvā\
anapekkhamāno\'\
\
1. Paramatthaṃ - machasaṃ\
2. Khiḍḍārati - pa va vi\
3. Kāme sukhaṃ - va vi\
4. Khiḍḍā ca ratī ca - va vi\
\[A\] saṃyuttanikāya maggasaṃyutta\
\
\[BJT Page 580\] \[\\x 580/\]\
\
Vibhūsanaṭṭhānā virato saccavādīti \'vibhūsā\'ti dve vibhūsā atthi
agāriyassa vibhūsā1 atthi\
pabbajitassa vibhūsā2 katamā agāriyassa vibhūsā kesā ca massu ca3, mālā
ca gandhā4 ca\
vilepanā ca ābharaṇā ca piḷandhanā ca5 vatthaṃ ca sārasāmanaṃ ca
veṭhanaṃ ca\
ucchādanaṃ parimaddanaṃ nahāpanaṃ sambāhanaṃ ādāsaṃ añjanaṃ
mālāgandhavilepanaṃ6\
mukhacuṇṇaṃ7 mukhalepanaṃ hatthabandhanaṃ sikhābandhanaṃ daṇḍaṃ nālikaṃ
khaggaṃ\
chattaṃ chatrūpāhanaṃ uṇhīsaṃ maṇiṃ vālavījaniṃ odātāni vatthāni
dīghadasāni iti vā ayaṃ\
agāriyassa vibhūsā.\
\
Katamā pabbajitassa vibhūsā. Cīvaramaṇḍanā pattamaṇḍanā senāsanamaṇḍanā
imassa vā\
pūtikāyassa8 bāhirānaṃ vā parikkhārānaṃ maṇḍanā vibhūsanā kelanā
parikelanā gedhitatā\
gedhitattaṃ9 capalatā10 cāpalyaṃ, ayaṃ pabbajitassa vibhūsā.\
Saccavādīti: so paccekasambuddho saccavādī saccasandho theto paccayiko
avisaṃvādako\
lokassa. Vibhūsanaṭṭhānā ārato virato paṭivirato nikkhanto nissaṭo
vippamutto visaṃyutto\
vimariyādikatena cetasā viharatīti \'vibhūsanaṭṭhānā virato saccavādi
eko care\
khaggavisāṇakappo\'.\
\
Tenāha so paccekasambuddho:\
\
Khiḍḍaṃ ratiṃ11 kāmasukhaṃ ca loke\
Analaṃkaritvā anapekkhamāno\
Vibhūsanaṭṭhānā virato saccavādī\
Eko care khaggavisāṇakappo\'\'ti.\
\
6.\
\
Puttaṃ ca dāraṃ pītaraṃ ca mātaraṃ\
Dhanāni dhaññāni ca bandhavāni,\
Bhitvāna12 kāmāni sakodhikāni13\
Eko care khaggavisāṇakappo.\
\
Puttaṃ ca dāraṃ pitaraṃ ca mātaranti: \'puttā\'ti cattāro puttā: atrajo
putto, khettajo14 putto\
dinnako putto, antevāsiko putto. Dārā vuccanti bhariyāyo. Pitāti yo so
janako, mātāti yā sā\
janakāti \'puttaṃ ca dāraṃ pītaraṃ ca mātaraṃ\'.\
\
1. Atthi agārikassa - machasaṃ\
2. Atthi anagārikassa - machasaṃ\
3. Nesamassuca - va vi\
4. Mālā ca gandhā ca - va vi\
5. Piḷandhā ca vatthaṃ ca sayanāsanaṃ ca - ma vi vi ka\
6. Mālāvilepanaṃ\
7. Mukhadhuṇṇakaṃ - pa va vi\
8. Bhutikāyassa - pa va vi\
9. Gaddhikata gaddhikattaṃ - machasaṃ\
10. Cāpalatā - cāpalaviṃ - ma va vi ka\
11. Khiḍḍāratī - va vi\
12. Jahitvāna - pa va vi\
13. Yathodhikāti - machasaṃ\
14. Khetrajo - va vi syā\
\
\[BJT Page 582\] \[\\x 582/\]\
\
Dhanāni dhaññāni ca bandhavānīti: \'dhanāni\' vuccanti hiraññaṃ suvaṇṇaṃ
muttā maṇi\
veḷuriyo saṅkho silā pavāḷaṃ rajataṃ jātarupaṃ lohitaṅko1 masāragallaṃ
\'dhaññāni\' vuccanti\
pubbannaṃ aparannaṃ, pubbannaṃ nāma: sāli vīhi yavo godhumo kaṅgu varako
kudrūsako\
aparannaṃ nāma: supeyyaṃ. Bandhavānīti cattāro bandhavā: ñātībandhavāpī
bandhu,\
gottabandhavāpi bandhu, mittabandhavāpī bandhu, sippabandhavāpī bandhūti
\'dhanāni\
dhaññāni ca bandhavāni\'.\
\
Hitvāna kāmāti sakodhikānīti \'kāmā\'ti uddānato dve kāmā: vatthukāmā ca
kilesakāmā ca.\
Katame vatthukāmā? Manāpikā rūpā manāpikā saddā manāpikā gandhā manāpikā
rasā\
manāpikā phoṭṭhabbā, attharaṇā pāpuraṇā, dāsidāsā ajeḷakā kukkuṭasūkarā\
hatthigavāssavaḷavā, khettaṃ vatthu hiraññaṃ suvaṇṇaṃ
gāmanigamarājadhāniyo raṭṭhaṃ\
ca janapado ca koso ca koṭṭhāgāraṃ ca, yaṃ kiñci rajanīyaṃ vatthu
vatthukāmā.\
\
Api ca, atītā kāmā, anāgatā kāmā, paccuppannā kāmā, ajjhattā kāmā,
bahiddhā kāmā,\
ajjhattabahiddhā kāmā, hīnā kāmā, majjhimā kāmā, paṇītā kāmā, āpāyikā
kāmā, mānusikā\
kāmā, dibbā kāmā, paccupaṭṭhitā kāmā, nimmitā kāmā, parinimmitā kāmā,
animmitā kāmā,\
pariggahitā kāmā, apariggahitā kāmā, mamāyitā kāmā, amamāyitā kāmā,
sabbe\'pi\
kāmāvacarā dhammā, sabbe\'pi rūpāvacarā dhammā, sabbe\'pi arūpāvacarā
dhammā,\
taṇhāvatthukā taṇhārammaṇā kamanīyaṭṭhena rajanīyaṭṭhena madanīyaṭṭhena
kāmā.\
Ime vuccanti vatthukāmā.\
\
Katame kilesakāmā? Chando kāmo, rāgo kāmo, chandarāgo kāmo: saṅkappo
kāmo, rāgo\
kāmo, saṅkapparāgo kāmo: yo kāmesu kāmacchando, kāmarāgo, kāmanandi,
kāmataṇhā,\
kāmasineho, kāmapariḷāho, kāmamucchā, kāmajjhosānaṃ, kāmogho, kāmayogo,\
kāmūpādānaṃ, kāmacchandanīvaraṇaṃ.\
\
\'\'Addasaṃ kāmaṃ te mūlaṃ saṅkappā kāma jāyasi,\
Na taṃ saṅkappayissāmi evaṃ kāme na hehisī\'\'ti\
\
Ime vuccanti kilesakāmā.\
\
Hitvāna kāmānīti vatthukāme parijānitvā kilesakāme pahāya pajahitvā
vinoditvā byantiṃ\
karitvā anabhāvaṃ gametvā hitvāna2 kāmāni sakodhikānīti:
sotāpattimaggena ye kilesā\
pahīnā te kilese na puneti na pacceti na paccāgacchati sakadāgāmimaggena
ye kilesā pahīnā\
- anāgāmimaggena ye kilesā pahīnā - arahattamaggena ye kilesā pahīnā, te
kilese na puneti\
na pacceti na paccāgacchatīti. \'Hitvāna kāmāni \'sakodhikāni3 eko care
khaggavisāṇakappo.\
\
Tenāha so paccekasambuddho:\
\
\'\'Puttaṃ ca dāraṃ pītaraṃ ca mātaraṃ\
Dhanāni dhaññāni ca bandhavāni,\
Hitvāna kāmāni sakodhikāni3\
Eko care khaggavisāṇakappo\'\'ti.\
\
7.\
\
Saṅgo eso parittamettha sobyaṃ\
Appassādo dukkhamettha bhīyo,\
Gaḷo4 eso iti ñatvā matimā5\
Eko care khaggavisāṇakappo.\
\
Saṅgo eso parittamettha sobyanti: saṅgoti vā balisanti vā (āmisanti) vā
lagganti vā6\
paḷibodhoti vā pañcannetaṃ kāmaguṇānaṃ adhivacanaṃ, parittamettha
sokkhyanti vuttaṃ\
hetaṃ bhagavatā:\
\
1. Lohitaṅgo - va vi machasaṃ\
2. Jahitvāna - va vi\
3. Yathodhikāti - machasaṃ\
Yatodhikāti - va vi ka\
4. Gaṇḍo - syā\
5. Mutimā - pana sa\
Satimā - va vi\
6. Laganananti vā - pana\
Labhananti vā - va vi\
\
\[BJT Page 584\] \[\\x 584/\]\
\
\'\'Pañcime bhikkhave kāmaguṇā. Katame pañca: cakkhuviññeyyā rūpā iṭṭhā
kantā manāpā\
piyarūpā kāmūpasaṃhitā rajanīyā. Sotaviññeyyā saddā iṭṭhā kantā manāpā
piyarūpā\
kāmūpasaṃhitā rajanīyā. Ghānaviññeyyā gandhā iṭṭhā kantā manāpā
piyarūpā\
kāmūpasaṃhitā rajanīyā. Jivhāviññeyyā rasā iṭṭhā kantā manāpā piyarūpā
kāmūpasaṃhitā\
rajanīyā. Kāyaviññeyyā phoṭṭhabbā iṭṭhā kantā manāpā piyarūpā
kāmūpasaṃhitā rajanīyā.\
Ime kho bhikkhave pañcakāmaguṇā. Yaṃ kho bhikkhave ime pañca kāmaguṇe
paṭicca\
uppajjati sukhaṃ somanassaṃ idaṃ vuccati kāmasukhaṃ\'\'\[a\] appakaṃ
etaṃ sukhaṃ, parittakaṃ\
etaṃ sukhanti, \'saṅgo eso parittamettha sokkhyaṃ\'.\
\
Appassādo dukkhamettha bhīyoti \'\'appassādā kāmā vuttā bhagavatā
bahudukkhā\
bahūpāyāsā ādīnavo ettha bhīyo, aṭṭhikaṅkhalūpamā kāmā vuttā bhagavatā
bahudukkhā\
bahūpāyāsā ādīnavo ettha bhīyo, maṃsapesūpamā kāmā vuttā bhagavatā
bahudukkhā\
bahūpāyāsā ādīnavo ettha bhīyo, tiṇukkupamā kāmā vuttā bhagavatā
bahudukkhā\
bahūpāyāsā ādīnavo ettha bhīyo, aṅgārakāsūpamā kāmā vuttā bhagavatā
bahudukkhā\
bahūpāyāsā ādīnavo ettha bhīyo, supinakūpamā kāmā vuttā bhagavatā
bahudukkhā\
bahūpāyāsā ādīnavo ettha bhīyo, yācitakūpamā kāmā vuttā bhagavatā
bahudukkhā\
bahūpāyāsā ādīnavo ettha bhīyo, rukkhaphalupamā kāmā vuttā bhagavatā
bahudukkhā\
bahūpāyāsā ādīnavo ettha bhīyo, asisūnūpamā kāmā vuttā bhagavatā
bahudukkhā\
bahūpāyāsā ādīnavo ettha bhīyo, (sattisūlūpamā) kāmā vuttā bhagavatā
bahudukkhā\
bahūpāyāsā ādīnavo ettha bhīyo, sappasirūpamā kāmā vuttā bhagavatā
bahudukkhā\
bahūpāyāsā ādīnavo ettha bhīyo\'\'ti\[b\] appassādo dukkhamettha bhīyo.\
\
Gaḷo eso iti ñatvā matimāti: gaḷoti vā balisanti vā āmisanti vā
laggananti vā1 bandhananti\
vā paḷibodhoti vā pañcannetaṃ kāmaguṇānaṃ adhivacanaṃ. Itīti padasandhi
padasaṃsaggo\
padapāripūri akkharasamavāyo byañjanasiliṭṭhatā padānupubbatāmetaṃ
itīti. Matimāti\
dhīro paṇḍito paññavā buddhimā ñāṇī vibhāvi medhāvī.\
\
Gaḷo eso iti ñatvā matimāti: matimā gaḷoti ñatvā balisanti ñatvā.
Āmisanti ñatvā laggananti\'.\
Ñatvā bandhananti ñatvā paḷibodhoti ñatvā jānitvā tulayitvā tīrayitvā
vibhāvayitvā vibhūtaṃ\
katvāti: \'gaḷo eso iti ñatvā matimā, eko care khaggavisāṇakappo\'.\
\
Tenāha so paccekasambuddho.\
\
\'\'Saṅgo eso parittamettha sokhyaṃ\
Appassādo dukkhamettha bhīyo,\
Gaḷo eso iti ñatvā matimā\
Eko care khaggavisāṇakappo\'\'ti.\
\
1. Lagananti - pana\
Labhananti - ca-vi\
\[A.\] Saṃyuttanikāya - maggasaṃyutta.\
\[B.\] Majjhima nikāya - alagaddūpamasutta.\
\
\[BJT Page 586\] \[\\x 586/\]\
\
8.\
\
Sandālayitvāna saññojanāni\
Jālaṃva bhetvā salilambucārī,\
Aggīva daḍḍhaṃ anivattamāno\
Eko care khaggavisāṇakappo.\
\
Sandālayitvāna saññojanānīti: dasa saññojanāni\'. Kāmarāgasaññojanaṃ
paṭighasaññojanaṃ\
mānasaññojanaṃ diṭṭhisaññojanaṃ vicikicchāsaññojanaṃ
sīlabbataparāmāsasaññojanaṃ\
bhavarāgasaññojanaṃ issāsaññojanaṃ macchariyasaññojanaṃ
avijjāsaññojanaṃ,\
sandālayitvāna saññojanānīti: dasasaññojanāni dālayitvā sandālayitvā
pajahitvā vinodetvā\
byantiṃ karitvā anabhāvaṃ kametvāti \'sandālayitvāna saññojanāni\'.\
\
Jālaṃva bhetvā salilambucārīti \'jālaṃ\' vuccati suttajālaṃ. Salilaṃ\'
vuccati udakaṃ, \'ambucārī\'\
vuccati maccho, yathā maccho jālaṃ bhinditvā sambhinditvā dālayitvā
padālayitvā\
sampadālayitvā carati viharati irīyati vatteti pāleti yapeti yāpetī,
evameva dve jālā:\
taṇhājālaṃ ca diṭṭhijālaṃ ca. Katamo taṇhājālaṃ: yāvatā taṇhāsaṅkhātena
sīmakataṃ\
mariyādīkataṃ odhikataṃ pariyantakataṃ pariggahitaṃ mamāyitaṃ \'idaṃ
mama etaṃ mama,\
ettakaṃ mama, ettāvatā mama, rūpā saddā gandhā rasā phoṭṭhabbā attharaṇā
pāpuraṇā\
dāsidāsā ajeḷakā kukkuṭasūkarā hatthigavāssavaḷavā khettaṃ vatthuṃ
hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgāraṃ ca
kevalampi\
mahāpaṭhaviṃ taṇhāvasena mamāyati, yāvatāṭṭhasatataṇhāvicaritaṃ. Idaṃ
taṇhājālaṃ.\
\
Katamo diṭṭhijālaṃ: vīsativatthukā sakkāyadiṭṭhi, dasavatthukā
micchādiṭṭhi, dasavatthukā\
antaggāhikā diṭṭhi, yā evarūpā diṭṭhi diṭṭhigataṃ diṭṭhigahaṇaṃ
diṭṭhikantāro\
diṭṭhivisukāyikaṃ diṭṭhivipphanditaṃ diṭṭhisaṃyojanaṃ gāho patiṭṭhāho.
Abhiniveso\
parāmāso kummaggo micchāpatho micchattaṃ titthāyatanaṃ vipariyesagāho
viparītagāho\
vipallāsagāho micchāgāho ayāthāvatasmiṃ yāthāvatanti gāho yāvatā
dvāsaṭṭhidiṭṭhigatāni.\
Idaṃ diṭṭhijālaṃ. Tassa paccekasambuddhassa taṇhājālaṃ pahīnaṃ,
diṭṭhijālaṃ\
paṭinissaṭṭhaṃ, taṇhājālassa pahīnattā diṭṭhijālassa paṭinissaṭṭhattā so
paccekasambuddho\
rūpe na sajjati, sadde na sajjati, gandhe na sajjati, rase na sajjati,
phoṭṭhabbe na sajjati,\
diṭṭhasutamutaviññātabbesu dhammesu na sajjati, na gaṇhāti1 na bajjhati2
na paḷibajjhati3.\
Nikkhanto nissaṭo vippamutto visaññutto, vimariyādīkatena cetasā
viharatīti \'jālaṃva\
bhetvā salilambucāri\'.\
\
Aggīva daḍḍhaṃ anivattamānoti: yathā (aggi) tiṇakaṭṭhupādānaṃ dahanto
gacchati\
anivattanto. Evameva tassa paccekasambuddhassa sotāpattimaggena ye
kilesā pahīnā te\
kilese na puneti, na pacceti na paccāgacchati. Sakadāgāmimaggena ye
kilesā pahīnā te kilese\
na puneti, na pacceti na paccāgacchati. Anāgāmimaggena ye kilesā pahīnā
te kilese na\
puneti, na pacceti na paccāgacchati. Arahattamaggena ye kilesā pahīnā te
kilese na puneti,\
na pacceti na paccāgacchatīti \'aggīva daḍḍhaṃ anivattamāno eko care
khaggavisāṇakappo\'\
\
Tenāha so paccekasambuddho:\
\
\'\'Sandālayitvāna saññojanāni\
Jālaṃva hetvā salilambucārī\
Aggiva daḍḍhaṃ anivattamāno,\
Eko care khaggavisāṇakappo\'\'ti.\
\
1. Na gayhati - va-vi\
2. Na bujjhati - pana\
3. Na paḷibujjhati - pana\
4. Phālayitvā - sa.\
\
\
\
\[BJT Page 588\] \[\\x 588/\]\
\
9.\
\
Okkhittacakkhu na ca pādalolo\
Guttindriyo rakkhitamānasāno,\
Anavassuto apariḍayhamāno\
Eko care khaggavisāṇakappo.\
\
Okkhittacakkhu na ca pādaloloti kathaṃ - khittacakkhu hoti: idhekacco
bhikkhu cakkhulolo\
cakkhuloliyena samannāgato hoti \'adiṭṭhaṃ dakkhitabbaṃ diṭṭhaṃ
samatikkamitabba\'nti\
ārāmena ārāmaṃ uyyānena uyyānaṃ gāmena gāmaṃ nigamena nigamaṃ nagarena
nagaraṃ\
raṭṭhena raṭṭhaṃ janapadena janapadaṃ dīghacārikaṃ anavatthitacārikaṃ1
anuyutto hoti\
rūpadassanāya, evaṃ khittacakkhu hoti -\
\
Athavā bhikkhu antaragharaṃ paviṭṭho vīthiṃ paṭipanno asaṃvuto gacchati:
hatthiṃ\
olokento assaṃ olokento rathaṃ olokento pattiṃ olokento itthiyo olokento
purise olokento\
kumārake olokento kumārikāyo olokento antarāpanaṃ olokento gharamukhāni
olokento\
uddhaṃ olokento2 adho olokento disāvidisaṃ vipekkhamāno3 gacchati,
evampi khittacakkhu\
hoti.\
\
Athavā bhikkhu cakkhunā rūpaṃ disvā nimittaggāhī hoti anubyañjanaggāhī\
yatvādhikaraṇametaṃ4 cakkhundriyaṃ asaṃvutaṃ viharantaṃ abhijjhā
domanassā pāpakā\
akusalā dhammā anvāssaveyyuṃ tassa saṃvarāya na paṭipajjati, na rakkhati
cakkhundriyaṃ,\
cakkhundriye na saṃvaraṃ5 āpajjati, evampi khittacakkhu hoti.\
\
Yathāvā paneke bhonto samaṇabrāhmaṇā saddhādeyyāni bhojanāni bhuñjitvā
te evarūpaṃ\
visukadassanaṃ anuyuttā viharanti, seyyathīdaṃ: naccaṃ gītaṃ vāditaṃ
pekkhaṃ akkhānaṃ\
pāṇissaraṃ vetāḷaṃ kumbhathunaṃ sobhanagarakaṃ6 caṇḍālaṃ vaṃsaṃ
dhovanaṃ\
hatthiyuddhaṃ assayuddhaṃ mahisayuddhaṃ usabhayuddhaṃ ajayuddhaṃ
meṇḍayuddhaṃ\
kukkuṭayuddhaṃ vaṭṭakayuddhaṃ daṇḍayuddhaṃ muṭṭhiyuddhaṃ nibbuddhaṃ\
uyyodhikaṃ balaggaṃ senābyuhaṃ anīkadassanaṃ iti vā, evampi khittacakkhu
hoti.\
\
1. Anavaṭṭhitacanavatthitavārikaṃ - machasaṃ\
Anavatthacārikaṃ - pa va vi syā\
2. Umbaṃ diso disaṃ pekkamāno - pa va vi\
3. Pekkhamāno - syā,\
4. Metaṃ - pa va vi\
5. Nava saṃvaraṃ - va vi\
6. Sobhanakaṃ - machasaṃ\
\
\[BJT Page 590\] \[\\x 590/\]\
\
Kathaṃ okkhittacakkhu hoti, idhekacco bhikkhu1 na cakkhulolo na
cakkhuloliyena\
samannāgato hoti, adiṭṭhaṃ (dakkhitabbaṃ) diṭṭhaṃ samatikkamitabbanti na
ārāmena\
ārāmaṃ, na uyyānena uyyānaṃ, na gāmena gāmaṃ, na nigamena nigamaṃ, na
nagarena\
nagaraṃ, na raṭṭhena raṭṭhaṃ na janapadena janapadaṃ, dīghacārikaṃ
(anavatthitacārikaṃ2)\
ananuyutto hoti rūpadassanāya. Evampi okkhittacakkhu hoti.\
\
Athavā bhikkhu antaragharaṃ paviṭṭho vīthiṃ paṭipanno saṃvuto gacchati
na hatthiṃ\
olokento na assaṃ olokento na rathaṃ olokento na pattiṃ olokento na
itthiyo olokento na\
purise olokento na kumārake olokento na kumārikāyo olokento na
antarāpanaṃ olokento na\
gharamukhāni olokento na uddhaṃ olokento na adho olokento na
disāvidisaṃ3\
vipekkhamāno gacchati evampi okkhittacakkhu hoti.\
\
Athavā bhikkhu cakkhunā rūpaṃ disvā na nimittagāhī hoti
nānubyañjanaggāhī\
yatvādhikaraṇametaṃ4 cakkhundriyaṃ asaṃvutaṃ viharantaṃ
abhijjhādomanassā pāpakā\
akusalā dhammā anvāssaveyyuṃ, tassa saṃvarāya paṭipajjati rakkhati
cakkhundriyaṃ\
cakkhundriye saṃvaraṃ āpajjati evampi okkhittacakkhu hoti.\
\
Yathāvā paneke bhonto samaṇabrāhmaṇā saddhādeyyāni bhojanāni bhuñjitvā
te evarūpaṃ\
visukadassanaṃ ananuyuttā viharanti seyyathīdaṃ: naccaṃ gītaṃ vāditaṃ
pekkhaṃ akkhānaṃ\
pāṇissaraṃ vetāḷaṃ kumbhathunaṃ sobhanagarakaṃ caṇḍālaṃ vaṃsaṃ dhovanaṃ\
hatthiyuddhaṃ assayuddhaṃ mahisayuddhaṃ usabhayuddhaṃ ajayuddhaṃ
meṇḍayuddhaṃ\
kukkuṭayuddhaṃ vaṭṭakayuddhaṃ daṇḍayuddhaṃ muṭṭhiyuddhaṃ nibbuddhaṃ\
uyyodhikaṃ balaggaṃ senābyuhaṃ anīkadassanaṃ iti vā, evampi
okkhittacakkhu hoti.\
\
Na ca pādaloloti kathaṃ pādalolo hoti: idhekacco bhikkhu pādalolo
pādaloliyena\
samannāgato hoti ārāmena ārāmaṃ uyyānena uyyānaṃ gāmena gāmaṃ nigamena
nigamaṃ\
nagarena nagaraṃ raṭṭhena raṭṭhaṃ janapadena janapadaṃ dīghacārikaṃ
anavatthitacārikaṃ\
anuyutto viharati evampi pādalolo hoti.\
\
1. Idha bhikkhu - pa va vi\
2. Anavaṭṭhitacārikaṃ - machasaṃ\
3. Na diso disaṃ - pa va vi\
4. Metaṃ - va-vi\
\
\[BJT Page 592\] \[\\x 592/\]\
\
Athavā bhikkhu antopi saṅghārāme1 pādalolo pādaloliyena samannāgato
hoti. Na atthahetu\
na kāraṇahetu uddhato avupasannacitto pariveṇato pariveṇaṃ gacchati,
vihārato vihāraṃ\
gacchati, aḍḍhayogato aḍḍhayogaṃ gacchati, pāsādato pāsādaṃ gacchati,
hammiyato\
hammiyaṃ gacchati, guhāya2 guhaṃ gacchati, lenato lenaṃ gacchati, kuṭiyā
kuṭiṃ gacchati,\
kūṭāgārato kūṭāgāraṃ gacchati, aṭṭato aṭṭaṃ gacchati, mālato mālaṃ
gacchati uddaṇḍo\
uddaṇḍaṃ gacchati, uddositato uddositaṃ gacchati, upaṭṭhānasālato
upaṭṭhānasālaṃ\
gacchati, maṇḍalamālato maṇḍalamālaṃ3 gacchati, rukkhamūlato rukkhamūlaṃ
gacchati.\
Yattha vā pana bhikkhū nisīdanti tabhiṃ gacchati. Tattha ekassa vā
dutiyo hoti, dvinnaṃ vā\
tatiyo hoti, tiṇṇaṃ vā catuttho hoti. Tattha bahuṃ samphappalāpaṃ
palapati4 seyyathīdaṃ:\
rājakathaṃ corakathaṃ mahāmattakathaṃ senāsanakathaṃ bhayakathaṃ
yuddhakathaṃ\
annakathaṃ pānakathaṃ vatthakathaṃ yānakathaṃ sayanakathaṃ mālākathaṃ
gandhakathaṃ\
ñātikathaṃ gāmakathaṃ nigamakathaṃ nagarakathaṃ janapadakathaṃ
itthikathaṃ\
purisakathaṃ sūrakathaṃ visikhākathaṃ kumbhaṭṭhānakathaṃ
pubbapetakathaṃ\
nānattakathaṃ lokakkhāyikaṃ samuddakkhāyikaṃ iti bhavābhavakathaṃ
katheti. Evampi\
pādalolo hoti.\
\
Na ca pādaloloti: so paccekasambuddho pādaloliyā ārato virato paṭivirato
nikkhanto nissaṭo\
vippamutto visaññutto vimariyādīkatena cetasā paṭisallānārāmo hoti
paṭisallānarato\
ajjhattaṃ cetosamathamanuyutto anirākatajjhāno vipassanāya samannāgato
brūhetā\
suññāgārānaṃ jhāyī jhānarato ekattamanuyutto sadatthagarukoti
okkhittacakkhu na ca\
pādalolo.\
\
Guttindriyo rakkhitamānasānoti: \'guttindriyo\'ti so paccekasambuddho
cakkhunā rūpaṃ disvā\
na nimittaggāhī hoti nānubyañjanaggāhī. Yatvādhikaraṇamenaṃ
cakkhundriyaṃ asaṃvutaṃ\
viharantaṃ abhijjhādomanassā pāpakā akusalā dhammā anvāssaveyyuṃ tassa
saṃvarāya\
paṭipajjati, rakkhati cakkhundriyaṃ, cakkhundriye saṃvaraṃ āpajjati.
Sotena saddaṃ sutvā na\
nimittaggāhī hoti, nānubyañjanaggāhī. Yatvādhikaraṇamenaṃ sotindriyaṃ
asaṃvutaṃ\
viharantaṃ abhijjhādomanassā pāpakā akusalā dhammā anvāssaveyyuṃ.
Ghānena gandhaṃ\
ghāyitvā na nimittaggāhī hoti, nānubyañjanaggāhī. Yatvādhikaraṇamenaṃ
ghānindriyaṃ\
asaṃvutaṃ viharantaṃ abhijjhādomanassā pāpakā akusalā dhammā
anvāssaveyyuṃ. Jivhāya\
rasaṃ sāyitvā na nimittaggāhī hoti, nānubyañjanaggāhī.
Yatvādhikaraṇamenaṃ jivhindriyaṃ\
asaṃvutaṃ viharantaṃ abhijjhādomanassā pāpakā akusalā dhammā
anvāssaveyyuṃ. Kāyena\
phoṭṭhabbaṃ phusitvā na nimittaggāhī hoti, nānubyañjanaggāhī.
Yatvādhikaraṇamenaṃ\
kāyindriyaṃ asaṃvutaṃ viharantaṃ abhijjhādomanassā pāpakā akusalā
dhammā\
anvāssaveyyuṃ. Manasā dhammaṃ viññāya na nimittaggāhī hoti,
nānubyañjanaggāhī.\
Yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā
pāpakā\
akusalā dhammā anvāssaveyyuṃ. Tassa saṃvarāya paṭipajjati rakkhati
manindriyaṃ\
manindriye saṃvaraṃ āpajjatīti \'guttindriyo\' rakkhitamānasānoti
gopitamānasānoti\
\'guttindriyo rakkhitamānasāno\'.\
\
1. Antā saṅghārāme - machasaṃ\
2. Guhato - machasaṃ\
3. Maṇḍapato maṇḍapaṃ - machasaṃ.\
4. Bahuṃ samphappalapati - va, vi\
\
\[BJT Page 594\] \[\\x 594/\]\
\
Anavassuto apariḍayhamānoti: vuttaṃ hetaṃ āyasmatā mahāmoggallānena\
\'\'avassutaparisāyaṃ ca vo āvuso desessāmiṃ1 anavassutapariyāyaṃ ca,
taṃ suṇātha sādhukaṃ\
manasikarotha bhāsissāmīti: evamāvusoti kho te bhikkhu āyasmato
mahāmoggallānassa\
paccassosuṃ. Āyasmā mahāmoggallāno etadavoca: \'kathaṃ vāvuso avassuto
hoti: idhāvuso\
bhikkhu cakkhunā rūpaṃ disvā piyarūpe rūpe adhimuccati, appiyarūpe rūpe
byāpajjati\
anupaṭṭhitakāyasati ca viharati parittacetaso, taṃ ca cetovimuttiṃ
paññāvimuttiṃ\
yathābhūtaṃ nappajānāti yatthassa te uppannā pāpakā akusalā dhammā
aparisesā nirujjhanti.\
Sotena saddaṃ sutvā piyarūpe dhamme adhimuccati, appiyarūpe dhamme
byāpajjati,\
anupaṭṭhitakāyasati ca viharati parittacetaso. Ghānena gandhaṃ ghāyitvā
piyarūpe dhamme\
adhimuccati, appiyarūpe dhamme byāpajjati, anupaṭṭhitakāyasati ca
viharati parittacetaso.\
Jivhāya rasaṃ sāyitvā piyarūpe dhamme adhimuccati, appiyarūpe dhamme
byāpajjati,\
anupaṭṭhitakāyasati ca viharati parittacetaso. Kāyena phoṭṭhabbaṃ
phusitvā piyarūpe\
dhamme adhimuccati, appiyarūpe dhamme byāpajjati, anupaṭṭhitakāyasati ca
viharati\
parittacetaso. Manasā dhammaṃ viññāya piyarūpe dhamme adhimuccati,
appiyarūpe\
dhamme byāpajjati, anupaṭṭhitakāyasati ca viharati parittacetaso. Taṃ ca
cetovimuttiṃ\
paññāvimuttiṃ yathābhūtaṃ nappajānāti, yatthassa te2 uppannā pāpakā
akusalā dhammā\
aparisesā nirujjhanti. Ayaṃ vuccatāvuso bhikkhu avassuto
cakkhuviññeyyesu rūpesu. Ayaṃ\
vuccatāvuso bhikkhu avassuto sotaviññeyyesu saddesu. Ayaṃ vuccatāvuso
bhikkhu\
avassuto ghānaviññeyyesu gandhesu. Ayaṃ vuccatāvuso bhikkhu avassuto
jivhāviññeyyesu\
rasesu. Ayaṃ vuccatāvuso bhikkhu avassuto kāyaviññeyyesu phoṭṭhabbesu.
Ayaṃ\
vuccatāvuso bhikkhu avassuto manoviññeyyesu dhammesu. Evaṃ vihāriṃ
cāvuso bhikkhuṃ\
cakkhuto cepi naṃ māro upasaṅkamati labhetheva3\' māro otāraṃ labhetha
māro ārammaṇaṃ.\
Sotato cepi naṃ māro upasaṅkamati labhetheva\' māro otāraṃ labhetha māro
ārammaṇaṃ.\
Ghānato cepi naṃ māro upasaṅkamati labhetheva\' māro otāraṃ labhetha
māro ārammaṇaṃ.\
Jivhāto cepi naṃ māro upasaṅkamati labhetheva\' māro otāraṃ labhetha
māro ārammaṇaṃ.\
Kāyato cepi naṃ māro upasaṅkamati labhetheva\' māro otāraṃ labhetha māro
ārammaṇaṃ.\
Manato cepi naṃ māro upasaṅkamati labhetheva\' māro otāraṃ labhetha4\'
māro ārammaṇaṃ.\
\
Seyyathāpi āvuso naḷāgāraṃ vā tiṇāgārāṃ vā sukkhaṃkolāpaṃ tero
vassikaṃ5\' puratthimāya\
cepi naṃ disāya puriso ādittāya tiṇukkāya upasaṃkameyya labhetheva aggi
otāraṃ labhetha\
aggi ārammaṇaṃ pacchimāya cepi naṃ disāya puriso ādittāya tiṇukkāya
upasaṃkameyya\
labhetheva aggi otāraṃ, labhetha aggi ārammaṇaṃ.Uttarāya cepi naṃ disāya
puriso ādittāya\
tiṇukkāya upasaṃkameyya labhetheva aggi otāraṃ, labhetha aggi ārammaṇaṃ.
Dakkhiṇāya\
cepi naṃ disāya puriso ādittāya tiṇukkāya upasaṃkameyya labhetheva aggi
otāraṃ, labhetha\
aggi ārammaṇaṃ. Heṭṭhimāya cepi naṃ6 disāya puriso ādittāya tiṇukkāya
upasaṃkameyya\
labhetheva aggi otāraṃ, labhetha aggi ārammaṇaṃ. Uparimāya cepi7 naṃ
disāya puriso\
ādittāya tiṇukkāya upasaṃkameyya labhetheva aggi otāraṃ, labhetha aggi
ārammaṇaṃ. Yato\
kutoci cepi naṃ disāya puriso ādittāya tiṇukkāya upasaṃkameyya
labhetheva aggi otāraṃ,\
labhetha aggi ārammaṇaṃ. Evameva kho āvuso evaṃ vihāriṃ bhikkhuṃ
cakkhuto cepi naṃ\
māro upasaṅkamati, labhetheva\' māro otāraṃ labhetha māro ārammaṇaṃ.
Sotato cepi naṃ\
māro upasaṅkamati labhetheva\' māro otāraṃ labhetha māro ārammaṇaṃ.
Ghānato cepi naṃ\
māro upasaṅkamati labhetheva\' māro otāraṃ labhetha māro ārammaṇaṃ.
Jivhāto cepi naṃ\
māro upasaṅkamati labhetheva\' māro otāraṃ labhetha māro ārammaṇaṃ.
Kāyato cepi naṃ\
māro upasaṅkamati labhetheva\' māro otāraṃ labhetha māro ārammaṇaṃ.
Manato cepi naṃ\
māro upasaṅkamati labhetheva\' māro otāraṃ, labhetha māro ārammaṇaṃ\'\'\
1. Desissāmi - va, vi\
2. Yattha te uppannā - pa vi\
3. Labhateva - va, vi, syā,\
4. Labhati māro - syā,\
5. Thero vassikaṃ - va-vi\
6. Heṭṭhimato cepi naṃ - machasaṃ\
7. Uparimato cepi taṃ - machasaṃ\
\
\[BJT Page 596\] \[\\x 596/\]\
Evaṃ vihāriṃ cāvuso bhikkhu rūpā abhibhaṃsu. 1 Na bhikkhu rūpe
abhibhosi2 saddā\
bhikkhuṃ abhibhaṃsu na bhikkhu sadde abhibhosi, gandhā bhikkhuṃ
abhibhaṃsu na\
bhikkhu gandhe abhibhosi, rasā bhikkhuṃ abhibhaṃsu na bhikkhu rase
abhibhosi,\
phoṭṭhabbā bhikkhuṃ abhibhaṃsu, na bhikkhu phoṭṭhabbe abhibhosi. Ayaṃ
vuccatāvuso\
bhikkhu rūpābhibhūto3\' saddābhibhūto gandhābhibhūto rasābhibhūto
phoṭṭhabbābhibhūto\
dhammābhibhūto abhibhaṃsu naṃ pāpakā akusalā dhammā saṃkilesā
ponobhavikā sadarā\
dukkhavipākā āyatiṃ jātijarāmaraṇīyā, evaṃ kho āvuso avassuto hoti.
\'\'\
\
Kathaṃ cāvuso anavassūto hoti: idhāvuso bhikkhu cakkhunā rūpaṃ disvā
piyarūpe rūpe\
nādhimuccati, appiyarūpe rūpe na byāpajjati, upaṭṭhitakāyasati ca
viharati appamāṇacetaso,\
taṃ ca cetovimuttiṃ paññāvimuttiṃ yathābhūtaṃ (pajānāti) yatthassa te
uppannā pāpakā\
akusalā dhammā aparisesā nirujjhanti. Sotena saddaṃ sutvā piyarūpe rūpe
nādhimuccati,\
appiyarūpe rūpe na byāpajjati, upaṭṭhitakāyasati ca viharati
appamāṇacetaso, taṃ ca\
cetovimuttiṃ paññāvimuttiṃ yathābhūtaṃ pajānāti yatthassa te uppannā
pāpakā akusalā\
dhammā aparisesā nirujjhanti. Ghānena gandhaṃ ghāyitvā piyarūpe rūpe
nādhimuccati,\
appiyarūpe rūpe na byāpajjati, upaṭṭhitakāyasati ca viharati
appamāṇacetaso, taṃ ca\
cetovimuttiṃ paññāvimuttiṃ yathābhūtaṃ pajānāti yatthassa te uppannā
pāpakā akusalā\
dhammā aparisesā nirujjhanti. Jivhāya rasaṃ sāyitvā piyarūpe rūpe
nādhimuccati, appiyarūpe\
rūpe na byāpajjati, upaṭṭhitakāyasati ca viharati appamāṇacetaso, taṃ ca
cetovimuttiṃ\
paññāvimuttiṃ yathābhūtaṃ pajānāti yatthassa te uppannā pāpakā akusalā
dhammā\
aparisesā nirujjhanti. Kāyena phoṭṭhabbaṃ phusitvā piyarūpe rūpe
nādhimuccati, appiyarūpe\
rūpe na byāpajjati, upaṭṭhitakāyasati ca viharati appamāṇacetaso, taṃ ca
cetovimuttiṃ\
paññāvimuttiṃ yathābhūtaṃ pajānāti yatthassa te uppannā pāpakā akusalā
dhammā\
aparisesā nirujjhanti. Manasā dhammaṃ viññāya piyarūpe rūpe
nādhimuccati, appiyarūpe\
rūpe na byāpajjati, upaṭṭhitakāyasati ca viharati appamāṇacetaso, taṃ ca
cetovimuttiṃ\
paññāvimuttiṃ yathābhūtaṃ pajānāti yatthassa te uppannā4 pāpakā akusalā
dhammā\
aparisesā nirujjhanti. Ayaṃ vuccatāvuso bhikkhu anavassūto
cakkhuviññeyyesu rūpesu,\
anavassūto sotaviññeyyesu saddesu, anavassūto ghānaviññeyyesu gandhesu,
anavassūto\
jivhāviññeyyesu rasesu, anavassūto kāyaviññeyyesu phoṭṭhabbesu,
anavassūto\
manoviññeyyesu dhammesu. Evaṃ vihāriṃ cāvuso bhikkhuṃ cakkhuto cepi naṃ
māro\
upasaṅkamati neva labhetha5 māro otāraṃ na labhetha6 māro ārammaṇaṃ,
sotato cepi naṃ\
māro upasaṅkamati neva labhetha māro otāraṃ na labhetha māro ārammaṇaṃ,
ghānato cepi\
naṃ māro upasaṅkamati neva labhetha māro otāraṃ na labhetha māro
ārammaṇaṃ, jivhāto\
cepi naṃ māro upasaṅkamati neva labhetha māro otāraṃ na labhetha māro
ārammaṇaṃ,\
kāyato cepi naṃ māro upasaṅkamati neva labhetha māro otāraṃ na labhetha
māro\
ārammaṇaṃ, manato cepi naṃ māro upasaṅkamati neva labhetha māro otāraṃ,
na labhetha\
māro ārammaṇaṃ.\
\
1. Rūpā adhihaṃsu - machasaṃ\
2. Rūpe adhihosi - va-vi\
3. Rūpādhibhūto saddādhibhūto - machasaṃ, pa.\
4. Yatthāsyāte uppannā - machasaṃ - va, vi, ka\
Yattha te uppannā - pana.\
5. Neva labhati - machasaṃ, -va-vi-ka\
6. Na labhati - machasaṃ\
\
\[BJT Page 598\] \[\\x 598/\]\
\
Seyyathāpi āvuso kūṭāgāraṃ vā kūṭāgārasālā vā bahalamattikā
addāvalepanā, puratthimāya\
cepi naṃ disāya puriso ādittāya tiṇukkāya upasaṅkameyya neva labhetha
aggi otāraṃ na\
labhetha aggi ārammaṇaṃ, pacchimāya cepi naṃ disāya puriso ādittāya
tiṇukkāya\
upasaṅkameyya neva labhetha aggi otāraṃ na labhetha aggi ārammaṇaṃ,
uttarāya cepi naṃ\
disāya puriso ādittāya tiṇukkāya upasaṅkameyya neva labhetha aggi otāraṃ
na labhetha\
aggi ārammaṇaṃ, dakkhiṇāya cepi naṃ disāya puriso ādittāya tiṇukkāya
upasaṅkameyya\
neva labhetha aggi otāraṃ na labhetha aggi ārammaṇaṃ, heṭṭhimāya cepi
naṃ disāya puriso\
ādittāya tiṇukkāya upasaṅkameyya neva labhetha aggi otāraṃ na labhetha
aggi ārammaṇaṃ,\
uparimāya cepi naṃ disāya puriso ādittāya tiṇukkāya upasaṅkameyya neva
labhetha aggi\
otāraṃ na labhetha aggi ārammaṇaṃ, yato kutoci cepi naṃ puriso disāya
ādittāya tiṇukkāya\
upasaṅkameyya neva labhetha aggi otāraṃ na labhetha aggi ārammaṇaṃ.
Evameva kho\
āvuso evaṃ vihāriṃ bhikkhuṃ cakkhuto cepi naṃ māro upasaṃkamati. Neva
labhetha māro\
otāraṃ na labhetha māro ārammaṇaṃ. Sotato cepi naṃ māro upasaṃkamati
neva labhetha\
māro otāraṃ na labhetha māro ārammaṇaṃ. Ghānato cepi naṃ māro
upasaṃkamati neva\
labhetha māro otāraṃ na labhetha māro ārammaṇaṃ ghānato cepi naṃ māro
upasaṃkamati\
neva labhetha māro otāraṃ na labhetha māro ārammaṇaṃ. Jivhāto cepi naṃ
māro\
upasaṃkamati neva labhetha māro otāraṃ na labhetha māro ārammaṇaṃ.
Kāyato cepi naṃ\
māro upasaṃkamati neva labhetha māro otāraṃ na labhetha māro ārammaṇaṃ.
Manato cepi\
naṃ māro upasaṃkamati neva labhetha māro otāraṃ na labhetha māro
ārammaṇaṃ.\
Evaṃvihārī cāvuso bhikkhu rūpe abhibhosi1 na rūpā bhikkhuṃ abhibhaṃsu, 2
sadde bhikkhu\
abhibhosi na saddā bhikkhuṃ abhibhaṃsu, gandhe bhikkhu abhibhosi, na
gandhā bhikkhuṃ\
abhibhaṃsu, rase bhikkhu abhibhosi, na rasā bhikkhuṃ abhibhaṃsu,
phoṭṭhabbe bhikkhu\
abhibhosi, na phoṭṭhabbā bhikkhuṃ abhibhaṃsu. Dhamme bhikkhu abhibhosi,
na dhammā\
bhikkhuṃ abhibhaṃsu, ayaṃ vuccatāvuso bhikkhu rūpābhibhū3 saddābhibhū
gandhābhibhū\
rasābhibhū phoṭṭhabbābhibhū dhammābhibhū abhibhū anabhibhūto4 kehici
kilesehi\
abhibhosi te pāpake akusale dhamme saṃkilesike ponobhavike sadare
dukkhavipāke āyatiṃ\
jātijarāmaraṇīye. Evaṃ kho āvuso anavassūto hotī\'\'ti.\
\
Anavassuto apariḍayhamānoti: rāgajena pariḷāhena apariḍayhamāno dosajena
pariḷāhena\
apariḍayhamāno mohajena pariḷāhena apariḍayhamānoti \'anavassūto
apariḍayhamāno eke\
care khaggavisāṇakappo, \'\
\
Tenāha so paccekasambuddho:\
\
\'\'Okkhittacakkhu na ca pādalolo\
Guttindriyo rakkhitamānasāno,\
Anavassūto apariḍayhamāno5\
Eko care khaggavisāṇakappo\'\'ti.\
\
1. Adhihosi - machasaṃ.\
2. Adhibhaṃsu - machasaṃ.\
3. Rūpādhibhū saddadhibhū gandhādhibhū rasādhibhū - machasaṃ\
4. Adhibhū anadhibhūto - machasaṃ\
5. Aparidayhamāno - va, vi\
Allāva lepanā - syā.\
\[A.\] Saḷāyatanasaṃyutta - āsivisavagga\
\
\[BJT Page 600\] \[\\x 600/\]\
\
10.\
\
Ohārayitvā gihibyañjanāni\
Saṃchannapatto1\' yathā pāricchattako,\
Kāsāyavattho abhinikkhamitvā\
Eko care khaggavisāṇakappo.\
\
\
\
\[BJT Page 600\] \[\\x 600/\]\
\
Ohārayitvā gihibyañjanānīti \'gihibyañjanā\' vuccanti kesā ca massu ca
mālā ca gandhaṃ ca\
vilepanaṃ ca ābharaṇaṃ ca piḷandhanaṃ ca vatthaṃ ca pārupanaṃ ca
veṭhanaṃ na\
uccādanaṃ parimaddanaṃ nahāpanaṃ sambāhanaṃ ādāsaṃ añjanaṃ
mālāgandhavilepanaṃ\
mukhacuṇṇakaṃ mukhalepanaṃ hatthabandhaṃ sikhābandhaṃ daṇḍaṃ nālikaṃ
khaggaṃ\
chattaṃ chatrūpāhanaṃ uṇhīsaṃ maṇiṃ vālavījaniṃ odātāni vatthāni
dīghadasāni, iti vā.\
Ohārayitvā gihibyañjanānīti: gihibyañjanāni oropayitvā samoropayitvā
nikkhipitvā\
paṭippassambhitvāti \'ohārayitvā gihibyañjanāni,\
\
Sañchannapatto yathā pāricchattakoti yathā so pārichattako koviḷāro
bahalapattapalāso\
sandacchāyo. 3\' Evameva so paccekasambuddho
paripuṇṇapattacīvaradharoti\
\'sañchannapatto\'1 yathā pāricchattako.\
\
Kāsāyavattho abhinikkhamitvāti: so paccekasambuddho sabbaṃ
gharāvāsapaḷibodhaṃ\
chinditvā puttadārapaḷibodhaṃ chinditvā ñātipaḷibodhaṃ chinditvā
mittāmaccapaḷibodhaṃ\
chinditvā sannidhipaḷibodhaṃ chinditvā kesamassuṃ ohāretvā4\' kāsāyāni
vatthāni\
acchādetvā agārasmā anagāriyaṃ pabbajitvā akiñcanabhāvaṃ upagantvā eko
carati viharati\
irīyati vatteti pāleti yapeti yāpetīti \'kāsāyavattho abhinikkhamitvā
eko care\
khaggavisāṇakappo\'\
\
Tenāha so paccekasambuddho:\
\
\'\'Ohārayitvā gihibyañjanāni\
Sañchannapatto yathāpāricchattako,\
Kāsāyavattho abhinikkhamitvā\
Eko care khaggavisāṇakappo\'\'ti.\
\
Tatiyo vaggo.\
\
1. Saṃsinnapatto - pa\
Pacchinnapatto - va, vi\
2. Kesamassu va - va, ci\
3. Sattacchāyo - va, vi\
Saṇḍacchāyo - syā\
4. Ohārayitvā - syā.\
\
\[BJT Page 602\] \[\\x 602/\]\
\
1.\
\
Rasesu gedhaṃ akaraṃ alolo\
Anaññaposī sapadānacārī,\
Kule kule appaṭibaddhacitto\
Eko care khaggavisāṇakappo.\
\
Rasesu gedhaṃ akaraṃ aloloti \'raso\'ti: mūlaraso khandharaso tacaraso
pattaraso puppharaso\
phalaraso, ambilaṃ madhuraṃ tittakaṃ kaṭukaṃ loṇikaṃ1\' khārīkaṃ
lapilaṃ2\' kasāvo sāduṃ\
asāduṃ3 sītaṃ uṇhaṃ. Santake samaṇabrāhmaṇā rasagiddhā, te jivhaggena
rasaggāni\
pariyesantā ābhiṇḍanti, te ambilaṃ labhitvā anambilaṃ pariyesanti,
anambilaṃ labhitvā\
ambilaṃ pariyesanti, madhuraṃ labhitvā amadhuraṃ pariyesanti, amadhuraṃ
labhitvā\
madhuraṃ pariyesanti, tittakaṃ labhitvā atittakaṃ pariyesanti, atittakaṃ
labhitvā tittakaṃ\
pariyesanti, kaṭukaṃ labhitvā akaṭukaṃ pariyesanti akaṭukaṃ labhitvā
kaṭukaṃ pariyesanti,\
loṇikaṃ labhitvā aloṇikaṃ pariyesanti, aloṇikaṃ labhitvā loṇikaṃ
pariyesanti, khārikaṃ\
labhitvā akhārikaṃ pariyesanti, akhārikaṃ labhitvā khārikaṃ pariyesanti,
kasāvaṃ labhitvā\
akasāvaṃ pariyesanti, akasāvaṃ labhitvā kasāvaṃ pariyesanti, lapilaṃ2
labhitvā alapilaṃ\
pariyesanti, alapilaṃ labhitvā lapilaṃ pariyesanti, sāduṃ labhitvā
asāduṃ pariyesanti, asāduṃ\
labhitvā sāduṃ pariyesanti, sītaṃ labhitvā uṇhaṃ pariyesanti, uṇhaṃ
labhitvā sītaṃ\
pariyesanti, te yaṃ yaṃ labhanti tena tena na tussanti, aparāparaṃ
pariyesanti, manāpikesu\
rasesu rattā4 giddhā gadhitā mucchitā ajjhopannā5, laggā laggitā
paḷibuddhā, sā rasataṇhā\
tassa paccekabuddhassa pahīnā ucchinnamūlā tālāvatthukatā anabhāvakatā6
āyatiṃ\
anuppādadhammā. Tasmā so paccekasambuddho paṭisaṅkhā yoniso āhāraṃ
āhāreti, neva\
davāya na madāya na maṇḍanāya na vibhūsanāya yāvadeva imassa kāyassa
ṭhitiyā\
yāpanāya vihiṃsūparatiyā brahmacariyānuggahāya, itipurāṇaṃ ca vedanaṃ
paṭihaṅkhāmi,\
navaṃ ca vedanaṃ na uppādessāmi, yātrā ca me bhavissati anavajjatā ca
phāsuvihāro ca.\
Yathā vaṇaṃ ālimpeyya yāvadeva ropanatthāya, 7 yathā vā pana akkhaṃ
abbhañjeyya\
yāvadeva bhārassa nittharaṇatthāya, yathā vā pana puttamaṃsaṃ āhāraṃ
āhareyya8\
yāvadeva kantārassa nittharaṇatthāya. Evameva so paccekasambuddho
paṭisaṅkhā yoniso\
āhāraṃ āhāreti, neva davāya na madāya na maṇḍanāya na vibhūsanāya
yāvadeva imassa\
kāyassa ṭhitiyā yāpanāya vihiṃsūparatiyā brahmacariyānuggahāya, iti
purāṇaṃ ca vedanaṃ\
paṭihaṅkhāmi, navaṃ ca vedanaṃ na uppādessāmi,\
\
1. Loṇiyaṃ - pana -\
2. Lambilaṃ syā, lambikaṃ - machasaṃ\
3. Sādu asādu - machasaṃ\
4. Manāpikesu rattā - va, vi\
5. Ajjhosantā - machasaṃ\
6. Anabhāvaṃ katā - machasaṃ\
7. Āruhanatthāya - machasaṃ\
8. Āhāre syā - machasaṃ\
\
\[BJT Page 604\] \[\\x 604/\]\
\
Yātrā ca me bhavissati anavajjatā ca phāsuvihāro va ti. Rasataṇhaṃ
pajahati vinodeti\
byantīkaroti anabhāvaṃ gameti, rasataṇhāya ārato virato paṭivirato
nikkhanto nissaṭo\
vippamutto visaññutto vimariyādikatena cetasā viharatīti \'rasesu
gedhaṃ\'. Aloloti \'loluppaṃ\
vuccati taṇhā, \'\'yo rāgo sārāgo anunayo anurodho nandi nandirāgo
cittassa sārāgo icchā\
mucchā ajjhosānaṃ gedho paḷigedho saṅgo paṅko ejā māyā janikā sañjanikā
sañjaninī\
sibbanī jālinī saritā visattikā suttaṃ visaṭā āyūhanī dutiyā paṇidhi
bhavanetti vanaṃ\
vanatho santhavo sneho apekkho paṭibandhu āsā āsiṃsanā āsiṃsitattaṃ,
rūpāsā saddāsā\
gandhāsā rasāsā phoṭṭhabbāsā lābhāsā dhanāsā puttāsā jīvitāsā, jappā
pajappā abhijappā\
jappanā jappitattaṃ loluppaṃ loluppāyanā loluppāyitattaṃ pucchiñcikatā
sādukamyatā,\
adhammarāgo visamalobho nikanti nikāmanā patthanā pihanā sampatthanā,
kāmataṇhā\
bhavataṇhā vibhavataṇhā rūpataṇhā arūpataṇhā nirodhataṇhā, rūpataṇhā
saddataṇhā\
gandhataṇhā rasataṇhā phoṭṭhabbataṇhā dhammataṇhā, ogho yogo gantho
upādānaṃ\
āvaraṇaṃ nīvaraṇaṃ chadanaṃ bandhanaṃ upakkileso anusayo pariyuṭṭhānaṃ
latā\
vevicchaṃ, dukkhamūlaṃ dukkhanidānaṃ dukkhappabhavo mārapāso
mārabalisaṃ\
māravisayo taṇhānadī taṇhājālaṃ taṇhāgaddulaṃ taṇhāsamuddo, abhijjhā
lobho\
akusalamūlaṃ. \'\' Sā loluppā taṇhā tassa paccekasambuddhassa pahīnā
ucchinnamūlā\
tālāvatthukatā anabhāvakatā āyatiṃ anuppādadhammā, tasmā
paccekasambuddho aloloti\
\'rasesu gedhaṃ akaraṃ alolo. \'\
\
Anaññaposī sapadānacārīti: \'anaññaposī\'ti so paccekasambuddho
attānaññeva poseti na\
paranti,\
\
1. \'\'Anaññaposīṃ aññātaṃ dantaṃ sāre patiṭṭhitaṃ. 1\
Khīṇāsavaṃ vantadosaṃ tamahaṃ brūmi brāhmaṇa\'\'nti. \[A\]\
\
Anaññaposī sapadānacārīti: so paccekasambuddho pubbaṇhasamayaṃ
nivāsetvā\
pattacīvaramādāya gāmaṃ vā nigamaṃ vā piṇḍāya pavisati rakkhiteneva
kāyena rakkhitāya\
vācāya rakkhitena cittena upaṭṭhitāya satiyā saṃvutehi indriyehi
okkhittacakkhu\
iriyāpathasampanno, kulākulaṃ anatikkamanto piṇḍāya caratīti
\'anaññaposī sapadānacārī.\
\'\
\
Kule kule appaṭibaddhacittoti: dvīhi kāraṇehi paṭibaddhacitto2 hoti:
attānaṃ vā nīcaṃ\
ṭhapento paraṃ uccaṃ ṭhapento paṭibaddhacitto hoti, attānaṃ vā uccaṃ
ṭhapento paraṃ\
nīcaṃ ṭhapento paṭibaddhacitto hoti.\
\
1. Sāresu supatiṭṭhitaṃ - syā\
2. Paṭibandhacitto - va vi\
\[A\] udānapāḷi - bodhivagga\
\
\[BJT Page 606\] \[\\x 606/\]\
\
Kathaṃ attānaṃ nīcaṃ ṭhapento paraṃ uccaṃ ṭhapento paṭibaddhacitto hoti:
tumhe me\
bahūpakārā, ahaṃ tumhe nissāya labhāmi\
cīvarapiṇḍapātasenāsanagilānapaccayabhesajjaparikkhāraṃ yepi me aññe
dātuṃ vā kātuṃ vā\
maññanti, tumhe nissāya tumhe sampassantā, yampi me porāṇaṃ mātāpettikaṃ
nāmagottaṃ.\
Tampi me annarahitaṃ, tumhehi ahaṃ ñāyāmi asukassa (kulūpako) asukāya
kulūpakoti. Evaṃ\
attānaṃ nīcaṃ ṭhapento paraṃ uccaṃ ṭhapento paṭibaddhacitto hoti. Kathaṃ
attānaṃ uccaṃ\
ṭhapento paraṃ nīcaṃ ṭhapento paṭibaddhacitto hoti: ahaṃ tumhākaṃ
bahupakāro, tumhe\
maṃ āgamma buddhaṃ saraṇaṃ gatā, dhammaṃ saraṇaṃ gatā, saṅghaṃ saraṇaṃ
gatā,\
pāṇātipātā paṭiviratā, adinnādānā paṭiviratā, kāmesu micchācārā
paṭiviratā, musāvādā\
paṭiviratā surāmerayamajjapamādaṭṭhānā paṭiviratā. Tumhākaṃ ahaṃ uddesaṃ
demi,\
paripucchaṃ demi, uposathaṃ ācikkhāmi, 1 navakammaṃ adhiṭṭhāmi. Atha ca
pana tumhe\
maṃ ujjhitvā aññe sakkarotha garukarotha2 mānetha pujethāti. Evaṃ
attānaṃ uccaṃ ṭhapento\
paraṃ nīcaṃ ṭhapento paṭibaddhacitto hoti.\
\
Kule kule appaṭibaddhacittoti: so paccekasambuddho kulapaḷibodhena
appaṭibaddhacitto\
hoti, gaṇapaḷibodhena appaṭibaddhacitto hoti, āvāsapaḷibodhena
appaṭibaddhacitto hoti,\
cīvarapaḷibodhena appaṭibaddhacitto hoti, piṇḍapātapaḷibodhena
appaṭibaddhacitto hoti,\
senāsanapaḷibodhena appaṭibaddhacitto hoti,
gilānapaccayabhesajjaparikkhārapaḷibodhena\
appaṭibaddhacitto hotīti - kule kule appaṭibaddhacitto eko care
khaggavisāṇakappo\'.\
\
Tenāha so paccekasambuddho:\
\
\'\'Rasesu gedhaṃ akaraṃ alolo\
Anaññaposī sapadānacārī,\
Kule kule appaṭibaddhacitto\
Eko care khaggavisāṇakappo. \'\'\
\
2.\
\
Pahāya pañcāvaraṇāni cetaso\
Upakkilese byapanujja sabbe,\
Anissito chetva sinehadosaṃ3\
Eko care khaggavisāṇakappo.\
\
Pahāya pañcāvaraṇāni cetasoti: so paccekasambuddho kāmacchandanīvaraṇaṃ
pahāya\
pajahitvā vinodetvā byantīkaritvā anabhāvaṃ gametvā, byāpādanīvaraṇaṃ
pahāya pajahitvā\
vinodetvā byantīkaritvā anabhāvaṃ gametvā, thīnamiddhanīvaraṇaṃ pahāya
pajahitvā\
vinodetvā byantīkaritvā anabhāvaṃ gametvā, uddhaccakukkuccanīvaraṇaṃ
pahāya\
pajahitvā vinodetvā byantīkaritvā anabhāvaṃ gametvā, vicikicchānīvaraṇaṃ
pahāya\
pajahitvā vinodetvā byantīkaritvā anabhāvaṃ gametvā vivicceva kāmehi
vivicca akusalehi\
dhammehi savitakkaṃ savicāraṃ vivekajaṃ pītisukhaṃ paṭhamaṃ jhānānaṃ
upasampajja\
viharatīti \'pahāya pañcāvaraṇāni cetaso\'.\
\
1. Ācikkhissāmi - va vi\
2. Garuṃ karotha - machasaṃ\
3. Chetvā sinehadosaṃ - pa vi va ka\
\
\[BJT Page 608\] \[\\x 608/\]\
\
Upakkilese byapanujja sabbeti: rāgo cittassa upakileso, doso cittassa
upakileso, moho cittassa\
upakileso, kodho cittassa upakileso, upanāho cittassa upakileso, makkho
cittassa upakileso,\
paḷāso cittassa upakileso, issā cittassa upakileso, macchariyaṃ cittassa
upakileso, māyā\
cittassa upakileso, sāṭheyyaṃ cittassa upakileso, thambho upakileso,
sārambho cittassa\
upakileso, māno cittassa upakileso, atimāno cittassa upakileso, mado
cittassa upakileso,\
pamādo cittassa upakileso, sabbe kilesā cittassa upakilesā, sabbe
duccaritā cittassa upakilesā,\
sabbe darathā cittassa upakilesā, sabbe pariḷāhā cittassa upakilesā,
sabbe santāpā cittassa\
upakilesā, sabbākusalābhisaṃkhārā cittassa upakilesā. Upakkilese
byapanujja sabbeti: sabbe\
cittassa upakkilese byapanujja panuditvā pajahitvā vinodetvā
byantīkaritvā anabhāvaṃ\
gametvāti \'upakkilese byapanujja sabbe\'.\
\
Anissito chetva sinehadosanti: \'anissito\'ti dve nissayā: taṇhānissayo
ca diṭṭhinissayo ca.\
Katamo taṇhānissayo: yāvatā taṇhāsaṅkhātena sīmakataṃ mariyādīkataṃ
odhikataṃ\
pariyantakataṃ pariggahitaṃ mamāyitaṃ \'idaṃ mama etaṃ mama, ettakaṃ
mama, ettāvatā\
mama, rūpā saddā gandhā rasā phoṭṭhabbā attharaṇā pāpuraṇā3 dāsidāsā
ajeḷakā\
kukkuṭasūkarā hatthigavāssavaḷavā khettaṃ vatthuṃ hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgāraṃ ca
kevalampi\
mahāpaṭhaviṃ taṇhāvasena mamāyati, yāvatā5ṭṭhasatataṇhāvicaritaṃ. Ayaṃ
taṇhānissayo.\
\
Katamo diṭṭhinissayo: vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahaṇaṃ\
diṭṭhikantāro diṭṭhivisukāyikaṃ diṭṭhivipphanditaṃ diṭṭhisaṃyojanaṃ gāho
patiṭṭhāho.\
Abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ yāthāvatanti gāho
yāvatā\
dvāsaṭṭhidiṭṭhigatāni. Ayaṃ diṭṭhinissayo.\
\
Sinehoti dve sinehā: taṇhāsneho ca diṭṭhisneho ca. Katamo taṇhāsneho:
yāvatā\
taṇhāsaṅkhātena sīmakataṃ mariyādīkataṃ odhikataṃ pariyantakataṃ
pariggahitaṃ\
mamāyitaṃ \'idaṃ mama etaṃ mama, ettakaṃ mama, ettāvatā mama, rūpā saddā
gandhā rasā\
phoṭṭhabbā attharaṇā pāpuraṇā dāsidāsā ajeḷakā kukkuṭasūkarā
hatthigavāssavaḷavā\
khettaṃ vatthuṃ hiraññaṃ suvaṇṇaṃ gāmanigamarājadhāniyo raṭṭhaṃ ca
janapado ca koso\
ca koṭṭhāgāraṃ ca kevalampi mahāpaṭhaviṃ taṇhāvasena mamāyati,\
yāvatā5ṭṭhasatataṇhāvicaritaṃ. Ayaṃ taṇhāsneho.\
\
Katamo diṭṭhisneho: vīsativatthukā sakkāyadiṭṭhi, dasavatthukā
micchādiṭṭhi,\
dasavatthukā antaggāhikā diṭṭhi, yā evarūpā diṭṭhi diṭṭhigataṃ
diṭṭhigahaṇaṃ\
diṭṭhikantāro diṭṭhivisukāyikaṃ diṭṭhivipphanditaṃ diṭṭhisaṃyojanaṃ gāho
patiṭṭhāho.\
Abhiniveso parāmāso kummaggo micchāpatho micchattaṃ titthāyatanaṃ
vipariyesagāho\
viparītagāho vipallāsagāho micchāgāho ayāthāvatasmiṃ yāthāvatanti gāho
yāvatā\
dvāsaṭṭhidiṭṭhigatāni. Ayaṃ diṭṭhisneho.\
\
Dosoti \'\'cittassa āghāto paṭighāto paṭighaṃ paṭivirodho kopo pakopo
sampakopo doso\
padoso sampadoso cittassa byāpatti mano padoso kodho kujjhanā
kujjhitattaṃ doso dussanā\
dussitattaṃ byāpatti byāpajjanā byāpajjitattaṃ caṇḍikkaṃ asuropo
anattamanatā cittassa\'. \[A\]\
anissito chetva sinehadosanti so paccekasambuddho taṇhāsnehaṃ ca
diṭṭhisnehaṃ ca dosaṃ\
ca chetvā ucchinditvā samucchinditvā pajahitvā vinodetvā byantīkaritvā
anabhāvaṃ gametvā\
cakkhuṃ anissito sotaṃ anissito ghānaṃ anissito jivhāyaṃ anissito kāyaṃ
anissito\
diṭṭhasutamutaviññātabbe dhamme anissito anallīno anupagato anajjhosito
anadhimutto\
nikkhanto nissaṭo vippamutto visaññutto vimariyādīkatena cetasā
viharatīti \'anissito chetva\
sinehadosaṃ eko care khaggavisāṇakappo. \'\
\
Tenāha so paccekasambuddho:\
\
\'\'Pahāya pañcāvaraṇāni cetaso\
Upakkilese byapanujja sabbe,\
Anissito chetva sinehadosaṃ\
Eko care khaggavisāṇakappo\'\'ti.\
\
\[A\] dhammasaṅgaṇi - nikkhepakaṇḍa\
\
\[BJT Page 610\] \[\\x 610/\]\
\
3.\
\
Vipiṭṭhikatvāna sukhaṃ dukhaṃ ca1\
Pubbeva ca somanassadomanassaṃ,\
Laddhānupekkhaṃ samathaṃ visuddhaṃ\
Eko care khaggavisāṇakappo.\
\
Vipiṭṭhikatvāna sukhaṃ dukhaṃ ca1 pubbeva ca somanassadomanassanti: so\
paccekasambuddho sukhassa ca pahānā dukkhassa ca pahānā pubbeva\
somanassadomanassānaṃ atthaṅgamā adukkhamasukhaṃ upekkhā satipārisuddhiṃ
catutthaṃ\
jhānaṃ upasampajja viharatīti - \'vipiṭṭhikatvāna sukhaṃ dukhaṃ ca
pubbeva ca\
somanassadomanassaṃ\'.\
\
Laddhānupekkhaṃ samathaṃ visuddhanti \'upekkhā\'ti yā catutthajjhāne
upekkhā\
upekkhāyanā ajjhapekkhanā cittasamatho2 cittapassaddhatā majjhattatā
cittassa. Samathoti\
\'\'yā cittassa ṭhiti saṃṭhiti avaṭṭhiti avisāhāro avikkhepo
avisāhaṭamānasatā samatho\
samādhindriyaṃ samādhibalaṃ sammāsamādhi\[a\] catutthajjhāne3 upekkhā ca
samatho ca\
suddhā honti visuddhā pariyodātā (anaṅgaṇā) vigatūpakkilesā mudubhūtā
kammaniyā ṭhitā\
āneñjappattā. 4 Laddhānupekkhaṃ samathaṃ visuddhanti:
catutthajjhānupekkhaṃ ca5\
samathaṃ ca laddhā labhitvā vinditvā paṭilabhitvāti \'laddhānupekkhaṃ
samathaṃ visuddhaṃ\
eko care khaggavisāṇakappo. \'\
\
Tenāha so paccekasambuddho:\
\
\'\'Vipiṭṭhikatvāna sukhaṃ dukhaṃ ca1\
Pubbeva ca somanassadomanassaṃ,\
Laddhānupekkhaṃ samathaṃ visuddhaṃ\
Eko care khaggavisāṇakappo\'\'ti.\
\
1. Dukkhaṃ ca - pa va vi\
2. Cittasamatā - machasaṃ\
Cittassa samatho - pa va vi\
3. Catutthajhāne - machasaṃ, va, vi\
4. Kammaniyā anejjappattā - pana\
5. Catujjhānaṃ upekkhaṃ ca - machasaṃ\
\[A.\] Dhammasaṅgaṇi - cittuppādakaṇḍa\
\
\[BJT Page 612\] \[\\x 612/\]\
\
4.\
\
Āraddhaviriyo paramatthapattiyā\
Alīnacitto akusītavutti,\
Daḷhanikkamo thāmabalūpapanno1\
Eko care khaggavisāṇakappo.\
\
Āraddhaviriyo paramatthapattiyāti: \'paramatthaṃ\' vuccanti amataṃ
nibbānaṃ: \'\'yo so\
sabbasaṃkhārasamatho sabbūpadhipaṭinissaggo taṇhakkhayo virāgo nirodho
nibbānaṃ: \'\
paramatthassa pattiyā lābhāya paṭilābhāya adhigamāya phusanāya2
sacchikiriyāya\
āraddhaviriyo viharati, akusalānaṃ dhammānaṃ pahānāya kusalānaṃ
dhammānaṃ\
sampadāya thāmavā (daḷhaparakkamo) anikkhittadhuro kusalesu dhammesūti\
\'āraddhaviriyo paramatthapattiyā\'.\
\
Alīnacitto akusītavuttīti: so paccekasambuddho anuppannānaṃ pāpakānaṃ
akusalānaṃ\
dhammānaṃ anuppādāya chandaṃ janeti vāyamati viriyaṃ ārabhati, cittaṃ
paggaṇhāti,\
padahati, uppannānaṃ pāpakānaṃ akusalānaṃ dhammānaṃ pahānāya asammosāya\
bhīyobhāvāya vepullāya bhāvanāya pāripuriyā chandaṃ janeti vāyamati
viriyaṃ ārabhati\
cittaṃ paggaṇhāti padahatīti. Anuppannānaṃ kusalānaṃ dhammānaṃ uppādāya\
asammosāya bhīyobhāvāya vepullāya bhāvanāya pāripuriyā chandaṃ janeti
vāyamati\
viriyaṃ ārabhati cittaṃ paggaṇhāti padahatīti. Uppannānaṃ kusalānaṃ
dhammānaṃ ṭhitiyā\
asammosāya bhīyobhāvāya vepullāya bhāvanāya pāripuriyā chandaṃ janeti
vāyamati\
viriyaṃ ārabhati cittaṃ paggaṇhāti padahatīti evampi3 \'alīnacitto
akusītavutti. \' Athavā\
kāmaṃ taco ca nahāru ca4 aṭṭhi ca avasissatu5 sarīre upasussatu
maṃsalohitaṃ. Yaṃ taṃ\
purisathāmena purisabalena purisaviriyena purisaparakkamena pattabbaṃ na
taṃ\
apāpuṇitvā viriyassa santhānaṃ6 bhavissatīti cittaṃ paggaṇhāti padahati
evampi \'alīnacitto\
akusītavutti\'\
\
1. Nāsissaṃ na pivissāmi4 vihārato na nikkhame,\
Napi passaṃ nipātyeyaṃ taṇhāsalle anuhate\'\'ti. \[A\]\
\
Cittaṃ paggaṇhāti padahati, evampi alīnacitto akusītavutti\' na tāvāhaṃ
imaṃ pallaṅkaṃ\
bhindissāmi yāva me na anupādāya āsavehi cittaṃ vimuccissatīti cittaṃ
paggaṇhāti\
padahati, evampi \'alīnacitto akusītavutti\' na tāvāhaṃ imamhā āsanā
uṭṭhahissāmi. Yāva me\
na anupādāya āsavehi cittaṃ vimuccissatīti cittaṃ paggaṇhāti padahati,
evampi \'alīnacitto\
akusītavutti\'.\
\
1. Dhāmabalūpapanno - va vi\
2. Phassanāya - machasaṃ\
3. Evaṃ - machasaṃ\
4. Nahārū ca - machasaṃ\
5. Avasussatu - syā\
6. Saṇṭhānaṃ - machasaṃ\
hānaṃ - syā\
\[A.\] Theragāthāpāli - paccayattheragāthā\
Muditattheragāthā\
\
\[BJT Page 614\] \[\\x 614/\]\
Na tāvāhaṃ imamhā caṅkamā orohissāmi yāva me na anupādāya āsavehi
cittaṃ\
vimuccissatīti cittaṃ paggaṇhāti padahati, na tāvāhaṃ imamhā vihārā
nikkhamissāmi yāva\
me na anupādāya āsavehi cittaṃ vimuccissatīti cittaṃ paggaṇhāti
padahati, na tāvāhaṃ\
imamhā aṭṭhayogā nikkhamissāmi yāva me na anupādāya āsavehi cittaṃ
vimuccissatīti\
cittaṃ paggaṇhāti padahati, na tāvāhaṃ imamhā pāsādā nikkhamissāmi yāva
me na\
anupādāya āsavehi cittaṃ vimuccissatīti cittaṃ paggaṇhāti padahati, na
tāvāhaṃ imamhā\
hammiyā nikkhamissāmi yāva me na anupādāya āsavehi cittaṃ vimuccissatīti
cittaṃ\
paggaṇhāti padahati, na tāvāhaṃ imamhā guhāya nikkhamissāmi yāva me na
anupādāya\
āsavehi cittaṃ vimuccissatīti cittaṃ paggaṇhāti padahati, na tāvāhaṃ
imamhā lenā\
nikkhamissāmi yāva me na anupādāya āsavehi cittaṃ vimuccissatīti cittaṃ
paggaṇhāti\
padahati, na tāvāhaṃ imamhā kuṭiyā nikkhamissāmi yāva me na anupādāya
āsavehi cittaṃ\
vimuccissatīti cittaṃ paggaṇhāti padahati, na tāvāhaṃ imamhā kūṭāgārā
nikkhamissāmi\
yāva me na anupādāya āsavehi cittaṃ vimuccissatīti cittaṃ paggaṇhāti
padahati, na tāvāhaṃ\
imamhā aṭṭā nikkhamissāmi yāva me na anupādāya āsavehi cittaṃ
vimuccissatīti cittaṃ\
paggaṇhāti padahati, na tāvāhaṃ imamhā mālā nikkhamissāmi yāva me na
anupādāya\
āsavehi cittaṃ vimuccissatīti cittaṃ paggaṇhāti padahati, na tāvāhaṃ
imamhā uddaṇḍā\
nikkhamissāmi yāva me na anupādāya āsavehi cittaṃ vimuccissatīti cittaṃ
paggaṇhāti\
padahati, na tāvāhaṃ imamhā upaṭṭhānasālāya nikkhamissāmi yāva me na
anupādāya\
āsavehi cittaṃ vimuccissatīti cittaṃ paggaṇhāti padahati, na tāvāhaṃ
imamhā maṇḍapā\
nikkhamissāmi yāva me na anupādāya āsavehi cittaṃ vimuccissatīti cittaṃ
paggaṇhāti\
padahati, na tāvāhaṃ imamhā rukkhamūlā nikkhamissāmi yāva me na
anupādāya āsavehi\
cittaṃ vimuccissatīti cittaṃ paggaṇhāti padahati, evampi \'alīnacitto
akusītavutti\'.\
\
Imasmiṃ yeva pubbaṇhasamaye1 ariyadhammaṃ āharissāmi samāharissāmi
adhigacchissāmi\
phassissāmi sacchikarissāmīti cittaṃ paggaṇhāti padahati. Evampi
\'alīnacitto akusītavutti\'.\
Imasmiṃ yeva majjhantikasamaye ariyadhammaṃ āharissāmi samāharissāmi
adhigacchissāmi\
phassissāmi sacchikarissāmīti cittaṃ paggaṇhāti padahati. Evampi
\'alīnacitto akusītavutti\'.\
Sāyaṇhasamaye purebhattaṃ pacchābhattaṃ purimayāmaṃ majjhimayāmaṃ
pacchimayāmaṃ\
kāḷe juṇhe vasse hemante gimhe purime vayokhandhe majjhime vayokhandhe
pacchime\
vayokhandhe ariyadhammaṃ āharissāmi samāharissāmi adhigacchissāmi
phassissāmi\
sacchikarissāmīti cittaṃ paggaṇhāti padahati, evampi \'alīnacitto
akusītavutti\'.\
\
Daḷhanikkamo thāmabalupapannoti: so paccekasambuddho daḷhasamādāno
ahosi\
avaṭṭhitasamādāno3 kusalesu dhammesu kāyasucarite vacīsucarite
manosucarite\
dānasaṃvibhāge sīlasamādāne uposathūpavāse matteyyatāya4 petteyyatāya
sāmaññatāya\
brahmaññatāya kulejeṭṭhāpacāyitāya aññataraññataresu adhikusalesu
dhammesū\'ti\
daḷhanikkamo thāmabalupapannoti so paccekasambuddho thāmena ca balena ca
viriyena ca\
parakkamena ca paññāya ca upeto hoti samupeto upagato samupagato
upapanno sampanno\
samannāgato \'daḷhanikkamo thāmabalupapanno eko care
khaggavisāṇakappo\'\
\
Tenāha so paccekasambuddho\'.\
\
Āraddhaviriyo paramatthapattiyā\
Alīnacitto akusītavutti,\
Daḷhanikkamo thāmabalupapanno\
Eko care khaggavisāṇakappo\'\'ti.\
\
1. Pubbaṇhasamayaṃ - va vi\
2. Majjhaṇhikasamaye - katthaci\
3. Avatthitasāmadānā - ma va vi ka\
4. Metteyyatāya - va vi syā\
\
\[BJT Page 616\] \[\\x 616/\]\
\
5.\
\
Paṭisallānaṃ jhānamariñcamāno\
Dhammesu niccaṃ anudhammacārī,\
Ādīnavaṃ sammasitā bhavesu\
Eko care khaggavisāṇakappo\
\
Paṭisallānaṃ jhānamariñcamānoti: so paccekasambuddho paṭisallānārāmo
hoti\
paṭisallānarato ajjhattaṃ cetosamathamanuyutto (anirākatajjhāno)
vipassanāya samannāgato\
brūhetā suññāgārānaṃ, jhāyī jhānarato ekattamanuyutto sadatthagarukoti
\'paṭisallānaṃ\'.\
Jhānamariñcamānoti so paccekasambuddho dvīhi kāraṇehi jhānaṃ na riñcati:
anuppannassa\
vā paṭhamassa jhānassa uppādāya yutto payutto āyutto samāyutto,
anuppannassa vā\
dutiyassa jhānassa uppādāya yutto payutto āyutto samāyutto, anuppannassa
vā tatiyassa\
jhānassa uppādāya yutto payutto āyutto samāyutto, anuppannassa vā
catutthassa jhānassa\
uppādāya yutto payutto āyutto samāyuttoti, evampi \'jhānaṃ na riñcati\'.
Athavā uppannaṃ vā\
paṭhamaṃ jhānaṃ āsevati bhāveti bahulīkaroti, uppannaṃ vā dutiyaṃ jhānaṃ
āsevati bhāveti\
bahulīkaroti, uppannaṃ vā tatiyaṃ jhānaṃ āsevati bhāveti bahulīkaroti,
uppannaṃ vā\
catutthaṃ jhānaṃ āsevati bhāveti bahulīkaroti, evampi jhānaṃ na
riñcatīti \'paṭisallānaṃ\
jhānamariñcamāno\'.\
\
Dhammesu niccaṃ anudhammacārīti: dhammā vuccanti cattāro satipaṭṭhānā
cattāro\
sammappadhānā cattāro iddhipādā pañcindriyāni pañcabalāni sattabojjhaṅge
ariyo\
aṭṭhaṅgiko maggo. Katame anudhammā: sammāpaṭipadā anulomapaṭipadā1\
apaccanīkapaṭipadā anvatthapaṭipadā dhammānudhammapaṭipadā sīlesu
paripurakāritā\
indriyesu guttadvāratā bhojane mattaññutā jāgariyānuyogo satisampajaññā,
ime vuccanti\
anudhammā. Dhammesu niccaṃ anudhammacārīti: dhammesu niccakālaṃ
dhuvakālaṃ\
sattaṃ samitaṃ abbokiṇṇaṃ2 poṅkhānupoṅkhaṃ udakomikajātaṃ3
avīcisantatisahitaṃ\
phassitaṃ purebhattaṃ pacchābhattaṃ purimayāmaṃ majjhimayāmaṃ
pacchimayāmaṃ kāḷe\
juṇhe vasse hemante gimhe purime vayokhandhe majjhime vayokhandhe
pacchime\
vayokhandhe carati viharati irīyati vatteti pāleti yapeti yāpetīti
\'dhammesu niccaṃ\
anudhammacārī\'.\
\
1. Anulomapaṭipadā - machasaṃ natthi\
2. Avokiṇṇaṃ - machasaṃ\
3. (Udakūmikajātaṃ - sya\
\
\[BJT Page 618\] \[\\x 618/\]\
\
Ādīnavaṃ sammasitā bhavesūti - \'sabbe saṅkhārā aniccā\'ti ādīnavaṃ
sammasitā bhavesu\
\'sabbe saṅkhārā dukkhā\'ti ādīnavaṃ sammasitā bhavesu \'sabbe dhammā
anattā\'ti ādīnavaṃ\
sammasitā bhavesu \'\'avijjāpaccayā saṅkhārā\'\'ti ādīnavaṃ sammasitā
bhavesu\
\'\'saṅkhārapaccayā viññāṇa\'\'nti ādīnavaṃ sammasitā bhavesu
viññāṇapaccayā nāmarūpanti\
ādīnavaṃ sammasitā bhavesu nāmarūpapaccayā salāyatananti ādīnavaṃ
sammasitā bhavesu\
saḷāyatanapaccayā phasso\'ti ādīnavaṃ sammasitā bhavesu phassapaccayā
vedanā\'ti\
ādīnavaṃ sammasitā bhavesu vedanāpaccayā taṇhā\'ti ādīnavaṃ sammasitā
bhavesu\
taṇhāpaccayā upādānanti ādīnavaṃ sammasitā bhavesu bhavapaccayā jātī\'ti
ādīnavaṃ\
sammasitā bhavesu jātipaccayā jarāmaraṇanti ādīnavaṃ sammasitā bhavesu
avijjānirodhā\
saṅkhāranirodho\'ti ādīnavaṃ sammasitā bhavesu saṅkhāranirodhā
viññāṇanirodho\'ti\
ādīnavaṃ sammasitā bhavesu viññāṇanirodhā nāmarūpanirodho\'ti ādīnavaṃ
sammasitā\
bhavesu nāmarūpanirodhā salāyatananirodho\'ti ādīnavaṃ sammasitā
bhavesu\
salāyatananirodhā phassanirodho\'ti ādīnavaṃ sammasitā bhavesu
phassanirodhā\
vedanānirodho\'ti ādīnavaṃ sammasitā bhavesu vedanānirodhā
taṇhānirodho\'ti ādīnavaṃ\
sammasitā bhavesu taṇhānirodhā upādānanirodho\'ti ādīnavaṃ sammasitā
bhavesu\
upādānanirodhā bhavanirodho\'ti ādīnavaṃ sammasitā bhavesu bhavanirodhā
jātinirodho\'ti\
ādīnavaṃ sammasitā bhavesu jātinirodhā jarāmaraṇanirodho\'ti ādīnavaṃ
sammasitā\
bhavesu\
Idaṃ dukkhanti ādīnavaṃ sammasitā bhavesu ayaṃ dukkhasamudayoti ādīnavaṃ
sammasitā\
bhavesu ayaṃ dukkhanirodhoti ādīnavaṃ sammasitā bhavesu ayaṃ\
dukkhanirodhagāminīpaṭipadāti ādīnavaṃ sammasitā bhavesu\
Ime āsavā\'ti ādīnavaṃ sammasitā bhavesu ayaṃ āsavasamudayoti ādīnavaṃ
sammasitā\
bhavesu ayaṃ āsavanirodhoti ādīnavaṃ sammasitā bhavesu ayaṃ\
āsavanirodhagāminīpaṭipadā\'ti ādīnavaṃ sammasitā bhavesu\
Ime dhammā abhiññeyyāti ādīnavaṃ sammasitā bhavesu ime dhammā
pariññeyyāti\
ādīnavaṃ sammasitā bhavesu ime dhammā pahātabbāti ādīnavaṃ sammasitā
bhavesu ime\
dhammā bhāvetabbāti ādīnavaṃ sammasitā bhavesu ime dhammā
sacchikātabbāti ādīnavaṃ\
sammasitā bhavesu\
Channaṃ phassāyatanānaṃ samudayañca atthaṅgamañca assādañca ādīnavañca\
nissaraṇañca ādīnavaṃ sammasitā bhavesu\
Pañcannaṃ upādānakkhandhānaṃ samudayañca atthaṅgamañca assādañca
ādīnavañca\
nissaraṇañca ādīnavaṃ sammasitā bhavesu catunnaṃ mahābhūtānaṃ
samudayañca\
atthaṅgamañca assādañca ādīnavañca nissaraṇañca ādīnavaṃ sammasitā
bhavesu \'yaṃ kiñci\
samudayadhammaṃ taṃ nirodhadhamma\'nti ādīnavaṃ sammasitā bhavesū\'ti
\'ādīnavaṃ\
sammasitā bhavesu eko care khaggavisāṇakappo\'.\
\
Tenāha so paccekasambuddho:\
\
\'\'Paṭisallānaṃ jhānamariñcamāno\
Dhammesu niccaṃ anudhammacārī,\
Ādīnavaṃ sammasitā bhavesu\
Eke care khaggavisāṇakappo\'\'ti.\
\
6.\
\
Taṇhakkhayaṃ patthayaṃ appamatto. 1\
Aneḷamūgo sutavā satīmā,\
Saṅkhātadhammo niyato padhānavā\
Eko care khaggavisāṇakappo.\
\
Taṇhakkhayaṃ patthayaṃ appamattoti: \'taṇhā\'ti rūpataṇhā, saddataṇhā,
gandhataṇhā,\
rasataṇhā, phoṭṭhabbataṇhā, dhammataṇhā. Taṇhakkhayaṃ patthayanti:
rāgakkhayaṃ\
dosakkhayaṃ mohakkhayaṃ gatikkhayaṃ upapattikkhayaṃ paṭisandhikkhayaṃ\
bhavakkhayaṃ saṃsārakkhayaṃ vaṭṭakkhayaṃ patthayanto icchanto sādiyanto
pihayanto\
abhijappantoti \'taṇhakkhayaṃ\' patthayaṃ appamattoti:\
Sakkaccakārī sātaccakārī aṭṭhitakārī anolīnavuttiko anikkhittachando
anikkhittadhuro\
kusalesu dhammesu. \'Kathāhaṃ aparipūraṃ vā sīlakkhandhaṃ paripūreyyaṃ,
paripūraṃ vā\
sīlakkhandhaṃ tattha tattha paññāya anugaṇheyya\'nti yo tattha chando ca
vāyāmo ca\
ussāho ca ussoḷhi ca appaṭivāni ca sati ca sampajaññaṃ ca ātappaṃ
padhānaṃ adhiṭṭhānaṃ\
anuyogo appamādo kusalesu dhammesu. \'Kathāhaṃ aparipūraṃ vā
samādhikkhandhaṃ\
paripūreyyaṃ, paripūraṃ vā samādhikkhandhaṃ tattha tattha paññāya
anugaṇheyya\'nti yo\
tattha chando ca vāyāmo ca ussāho ca ussoḷhi ca appaṭivāni ca sati ca
sampajaññaṃ ca\
ātappaṃ padhānaṃ adhiṭṭhānaṃ anuyogo appamādo kusalesu dhammesu.
\'Kathāhaṃ\
aparipūraṃ vā paññākkhandhaṃ paripūreyyaṃ, paripūraṃ vā paññākkhandhaṃ
tattha tattha\
paññāya anugaṇheyya\'nti yo tattha chando ca vāyāmo ca ussāho ca ussoḷhi
ca appaṭivāni\
ca sati ca sampajaññaṃ ca ātappaṃ padhānaṃ adhiṭṭhānaṃ anuyogo appamādo
kusalesu\
dhammesu. \'Kathāhaṃ aparipūraṃ vā vimuttikkhandhaṃ paripūreyyaṃ,
paripūraṃ vā\
vimuttikkhandhaṃ tattha tattha paññāya anugaṇheyya\'nti yo tattha chando
ca vāyāmo ca\
ussāho ca ussoḷhi ca appaṭivāni ca sati ca sampajaññaṃ ca ātappaṃ
padhānaṃ adhiṭṭhānaṃ\
anuyogo appamādo kusalesu dhammesu. \'Kathāhaṃ aparipūraṃ vā\
vimuttiñāṇadassanakkhandhaṃ paripūreyyaṃ, paripūraṃ vā\
Vimuttiñāṇadassanakkhandhaṃ tattha tattha paññāya anugaṇheyya\'nti yo
tattha\
Chando ca vāyāmo ca ussāho ca ussoḷhi ca appaṭivāni ca sati ca
sampajaññaṃ ca ātappaṃ\
padhānaṃ adhiṭṭhānaṃ anuyogo appamādo kusalesu dhammesu. \'Kathāhaṃ
apariññātaṃ vā\
dukkhaṃ parijāneyyaṃ, appahīne vā kilese pajaheyyaṃ, abhāvitaṃ vā maggaṃ
bhāveyyaṃ,\
asacchikataṃ vā nirodhaṃ sacchikareyyanti\' yo tattha chando ca vāyāmo
ca ussāho ca\
ussoḷhi ca appaṭivāni ca sati ca sampajaññaṃ ca ātappaṃ padhānaṃ
adhiṭṭhānaṃ anuyogo\
appamatto kusalesu dhammesūti \'taṇhakkhayaṃ patthayaṃ appamatto\'.\
\
Aneḷamūgo sutvā satīmāti: \'aneḷamūgoti\' so paccekasambuddho paṇḍito
paññavā\
buddhimā ñāṇī vibhāvī medhāvī. Sutavāti: so paccekasambuddho bahussuto
hoti,\
sutadharo sutasannicayo, ye te dhammā ādikalyāṇā majjhekalyāṇā
pariyosānakalyāṇā\
sātthā savyañjanā kevalaparipuṇṇaṃ parisuddhaṃ brahmacariyaṃ
abhivadanti, tathārūpāssa\
dhammā bahussutā honti, dhātā vacasā paricitā manasānupekkhitā diṭṭhiyā
suppaviddhā.\
Satimāti: so paccekasambuddho satimā hoti paramena satinepakkena
samannāgatattā\
cirakatampi cirabhāsitampi saritā anussaritāti \'aneḷamūgo sutavā
satīmā.\
1. Patthayamappamatto - va vi\
\
\[BJT Page 620\] \[\\x 620/\]\
\
Saṅkhātadhammo niyato padhānavāti: saṅkhātadhammo1 vuccati ñāṇaṃ, \'\'yā
paññā\
pajānanā vicayo pavicayo dhammavicayo sallakkhaṇā upalakkhaṇā
paccupalakkhaṇā\
paṇḍiccaṃ kosallaṃ nepuññaṃ vebhavyā cintā upaparikkhā bhūri medhā
pariṇāyikā\
vipassanā sampajaññaṃ patodo paññā paññindriyaṃ paññābalaṃ paññāsatthaṃ
paññāpāsādo\
paññāāloko paññāobhāso paññāpajjoto paññāpāsādo paññāāloko paññāobhāso
paññāpajjoto\
paññāratanaṃ amoho dhammavicayo sammādiṭṭhi. \'\' Saṅkhātadhammoti: so\
paccekasambuddho saṅkhātadhammo ñātadhammo tulitadhammo tīritadhammo\
vibhūtadhammo vibhāvitadhammo, \'sabbe saṅkhārā aniccā\'ti
saṅkhātadhammo ñātadhammo\
tulitadhammo tīritadhammo vibhūtadhammo vibhāvitadhammo, \'sabbe
saṅkhārā dukkhā\'ti\
saṅkhātadhammo ñātadhammo tulitadhammo tīritadhammo vibhūtadhammo\
vibhāvitadhammo, \'sabbe dhammā anattā\'ti saṅkhātadhammo ñātadhammo
tulitadhammo\
tīritadhammo vibhūtadhammo vibhāvitadhammo, \'\'avijjāpaccayā
saṅkhārā\'\'ti\
saṅkhātadhammo ñātadhammo tulitadhammo tīritadhammo vibhūtadhammo\
vibhāvitadhammo, \'\'saṅkhārapaccayā viññāṇa\'\'nti saṅkhātadhammo
ñātadhammo\
tulitadhammo tīritadhammo vibhūtadhammo vibhāvitadhammo, viññāṇapaccayā\
nāmarūpanti saṅkhātadhammo ñātadhammo tulitadhammo tīritadhammo
vibhūtadhammo\
vibhāvitadhammo, nāmarūpapaccayā salāyatananti saṅkhātadhammo
ñātadhammo\
tulitadhammo tīritadhammo vibhūtadhammo vibhāvitadhammo,
salāyatanapaccayā\
phasso\'ti saṅkhātadhammo ñātadhammo tulitadhammo tīritadhammo
vibhūtadhammo\
vibhāvitadhammo, phassapaccayā vedanā\'ti saṅkhātadhammo ñātadhammo
tulitadhammo\
tīritadhammo vibhūtadhammo vibhāvitadhammo, vedanāpaccayā taṇhā\'ti
saṅkhātadhammo\
ñātadhammo tulitadhammo tīritadhammo vibhūtadhammo vibhāvitadhammo,\
taṇhāpaccayā upādānanti saṅkhātadhammo ñātadhammo tulitadhammo
tīritadhammo\
vibhūtadhammo vibhāvitadhammo, bhavapaccayā jātī\'ti saṅkhātadhammo
ñātadhammo\
tulitadhammo tīritadhammo vibhūtadhammo vibhāvitadhammo, jātipaccayā
jarāmaraṇanti\
saṅkhātadhammo ñātadhammo tulitadhammo tīritadhammo vibhūtadhammo\
vibhāvitadhammo, avijjānirodhā saṅkhāranirodho\'ti saṅkhātadhammo
ñātadhammo\
tulitadhammo tīritadhammo vibhūtadhammo vibhāvitadhammo,
saṅkhāranirodhā\
viññāṇanirodho\'ti saṅkhātadhammo ñātadhammo tulitadhammo tīritadhammo\
vibhūtadhammo vibhāvitadhammo, viññāṇanirodhā nāmarūpanirodho\'ti
saṅkhātadhammo\
ñātadhammo tulitadhammo tīritadhammo vibhūtadhammo vibhāvitadhammo,\
nāmarūpanirodhā saḷāyatananirodho\'ti saṅkhātadhammo ñātadhammo
tulitadhammo\
tīritadhammo vibhūtadhammo vibhāvitadhammo, saḷāyatananirodhā
phassanirodho\'ti\
saṅkhātadhammo ñātadhammo tulitadhammo tīritadhammo vibhūtadhammo\
vibhāvitadhammo, phassanirodhā vedanānirodho\'ti saṅkhātadhammo
ñātadhammo\
tulitadhammo tīritadhammo vibhūtadhammo vibhāvitadhammo, vedanānirodhā\
taṇhānirodho\'ti saṅkhātadhammo ñātadhammo tulitadhammo tīritadhammo\
vibhūtadhammo vibhāvitadhammo, taṇhānirodhā upādānanirodho\'ti
saṅkhātadhammo\
ñātadhammo tulitadhammo tīritadhammo vibhūtadhammo vibhāvitadhammo,\
upādānanirodhā bhavanirodho\'ti saṅkhātadhammo ñātadhammo tulitadhammo\
tīritadhammo vibhūtadhammo vibhāvitadhammo, bhavanirodhā
jātinirodho\'ti\
saṅkhātadhammo ñātadhammo tulitadhammo tīritadhammo vibhūtadhammo\
vibhāvitadhammo, jātinirodhā jarāmaraṇanirodho\'ti saṅkhātadhammo
ñātadhammo\
tulitadhammo tīritadhammo vibhūtadhammo vibhāvitadhammo, idaṃ dukkhanti\
saṅkhātadhammo ñātadhammo tulitadhammo tīritadhammo vibhūtadhammo\
vibhāvitadhammo, ayaṃ dukkhasamudayoti 8saṅkhātadhammo ñātadhammo
tulitadhammo\
tīritadhammo vibhūtadhammo vibhāvitadhammo, ayaṃ dukkhanirodhoti
saṅkhātadhammo\
ñātadhammo tulitadhammo tīritadhammo vibhūtadhammo vibhāvitadhammo,
ayaṃ\
dukkhanirodhagāminīpaṭipadāti saṅkhātadhammo ñātadhammo tulitadhammo\
tīritadhammo vibhūtadhammo vibhāvitadhammo, ime āsavā\'ti
saṅkhātadhammo\
ñātadhammo tulitadhammo tīritadhammo vibhūtadhammo vibhāvitadhammo,
ayaṃ\
āsavanirodhoti saṅkhātadhammo ñātadhammo tulitadhammo tīritadhammo
vibhūtadhammo\
vibhāvitadhammo, ayaṃ āsavanirodhagāminīpaṭipadā\'ti saṅkhātadhammo
ñātadhammo\
tulitadhammo tīritadhammo vibhūtadhammo vibhāvitadhammo, ime dhammā
abhiññeyyāti\
saṅkhātadhammo ñātadhammo tulitadhammo tīritadhammo vibhūtadhammo\
vibhāvitadhammo, ime dhammā pariññeyyāti saṅkhātadhammo ñātadhammo
tulitadhammo\
tīritadhammo vibhūtadhammo vibhāvitadhammo, ime dhammā pahātabbāti\
saṅkhātadhammo ñātadhammo tulitadhammo tīritadhammo vibhūtadhammo\
vibhāvitadhammo, ime dhammā bhāvetabbāti saṅkhātadhammo ñātadhammo
tulitadhammo\
tīritadhammo vibhūtadhammo vibhāvitadhammo, ime dhammā sacchikātabbāti\
saṅkhātadhammo ñātadhammo tulitadhammo tīritadhammo vibhūtadhammo\
vibhāvitadhammo, channaṃ phassāyatanānaṃ samudayañca atthaṅgamañca
assādañca\
ādīnavañca nissaraṇañca saṅkhātadhammo ñātadhammo tulitadhammo
tīritadhammo\
vibhūtadhammo vibhāvitadhammo, pañcannaṃ upādānakkhandhānaṃ samudayañca\
atthaṅgamañca assādañca ādīnavañca nissaraṇañca saṅkhātadhammo
ñātadhammo\
tulitadhammo tīritadhammo vibhūtadhammo vibhāvitadhammo, catunnaṃ
mahābhūtānaṃ\
samudayañca atthaṅgamañca assādañca ādīnavañca nissaraṇañca
saṅkhātadhammo\
ñātadhammo tulitadhammo tīritadhammo vibhūtadhammo vibhāvitadhammo,
\'yaṃ kiñci\
samudayadhammaṃ taṃ nirodhadhamma\'nti saṅkhātadhammo ñātadhammo
tulitadhammo\
tīritadhammo vibhūtadhammo vibhāvitadhammo, athavā tassa
paccekasambuddhassa\
khandhā saṃkhittā dhātuyo saṅkhittā āyatanāni saṅkhittāni gatiyo
saṃkhittā uppattiyo\
saṅkhittā paṭisandhiyo saṃkhittā bhavā saṃkhittā saṃsārā saṃkhittā vaṭṭā
saṃkhittā, athavā\
so paccekasambuddho khandhapariyante ṭhito dhātupariyante ṭhito
āyatanapariyante ṭhito\
gatipariyante ṭhito uppattipariyante ṭhito paṭisandhipariyante ṭhito
bhavapariyante ṭhito\
saṃsārapariyante ṭhito vaṭṭapariyante ṭhito antimabhave ṭhito
antimasamussaye2 ṭhito\
antimadehadharo paccekasambuddho:\
\
1. Tassāyaṃ pacchimakoṭi carimoyaṃ samussayo,\
Jātimaraṇasaṃsāro natthi tassa punabbhavo\'\'ti.\
\
Taṃkāraṇā paccekasambuddho saṅkhātadhammo. Niyatoti niyāmā vuccanti3
cattāro\
ariyamaggā, catūhi ariyamaggehi samannāgatoti niyato, niyāmaṃ patto
saṃpatto adhigato\
phassito sacchikatoti niyato. Padhānavāti: \'padhānaṃ\' vuccati viriyaṃ,
\'\'yo cetasiko\
viriyārambho nikkamo parakkamo uyyāmo vāyāmo ussāho ussoḷhi thāmo
dhiti4\
asithilaparakkamo anikkhittachandatā anikkhittadhuratā dhurasampaggāho
viriyaṃ\
viriyindriyaṃ viriyabalaṃ sammāvāyāmo\'\'\[a\] so paccekasambuddho iminā
padhānena upeto5\
samupeto upāgato samupagato uppanno sampanno6 samannāgato. Tasmā so\
paccekasambuddho padhānavā\'ti \'saṅkhātadhammo niyato padhānavā eko
care\
khaggavisāṇakappo. \'\
\
Tenāha so paccekasambuddho:\
\'\'Taṇhakkhayaṃ patthayaṃ appamatto\
Aneḷamūgo sutavā satīmā,\
Saṅkhātadhammo niyato padhānavā\
Eko care khaggavisāṇakappo\'\'ti.\
\
1. Saṃkhātadhammā vuccanti - pa va vi\
2. Antime samussase - va vi\
3. Niyamā vuccanti - pa va vi\
4. hiti - va ca vi ka\
5. Iminā upeto - ma pa vi ka\
6. Uppanno sampanno - va vi ka\
\[A.\] Dhammasaṅgaṇi - cittuppādakaṇḍha\
\
\[BJT Page 622\] \[\\x 622/\]\
\
7.\
\
Sīhova saddesu asantasantā\
Vāto va jālamhi asajjamāno,\
Padumaṃva toyena alippamāno\
Eko care khaggavisāṇakappo.\
\
Sīhova saddesu asantasantoti: yathā sīho migarājā saddesu asantāsī
anutrāsī, aparisantāsī\
anubbiggo anussaṅkī anutrāso abhīru acchambhi anutrāsī apalāyī,
paccekasambuddhopi\
saddesu asantāsī anutrāsī aparisantāsī anubbiggo anussaṅkī anutrāso
abhīru acchambhi\
anutrāsi apalāyī. Pahīnabhayabheravo vigatalomahaṃso viharatīti \'sīhova
saddesu\
asantasanto\'.\
\
Vātova jālamhi asajjamānoti: vāto\'ti puratthimā vātā pacchimā vātā1
uttarā vātā dakkhiṇā\
vātā sarajā vātā arajā vātā sītā vātā uṇhā vātā parittā vātā adhimattā
vātā kāḷavātā2\
verambavātā pakkhavātā supaṇṇavātā3 tālavaṇṭavātā4 vidhupanavātā. Jālaṃ
vuccati\
suttajālaṃ. Yathā vāto jalamhi na sajjati, na gaṇhāti, na bajjhati, na
paḷibajjhati, evameva dve\
jālā: taṇhājālaṃ ca diṭṭhijālaṃ ca. Katamo taṇhājālā: yāvatā
taṇhāsaṅkhātena sīmakataṃ\
mariyādīkataṃ odhikataṃ pariyantakataṃ pariggahitaṃ mamāyitaṃ \'idaṃ
mama etaṃ mama,\
ettakaṃ mama, ettāvatā mama, rūpā saddā gandhā rasā phoṭṭhabbā attharaṇā
pāpuraṇā\
dāsidāsā ajeḷakā kukkuṭasūkarā hatthigavāssavaḷavā khettaṃ vatthuṃ
hiraññaṃ suvaṇṇaṃ\
gāmanigamarājadhāniyo raṭṭhaṃ ca janapado ca koso ca koṭṭhāgāraṃ ca
kevalampi\
mahāpaṭhaviṃ taṇhāvasena mamāyati, yāvatā5ṭṭhasatataṇhāvicaritaṃ. Idaṃ
taṇhājālaṃ.\
\
Katamo diṭṭhijālā: vīsativatthukā sakkāyadiṭṭhi, dasavatthukā
micchādiṭṭhi, dasavatthukā\
antaggāhikā diṭṭhi, yā evarūpā diṭṭhi diṭṭhigataṃ diṭṭhigahaṇaṃ
diṭṭhikantāro\
diṭṭhivisukāyikaṃ diṭṭhivipphanditaṃ diṭṭhisaṃyojanaṃ gāho patiṭṭhāho.
Abhiniveso\
parāmāso kummaggo micchāpatho micchattaṃ titthāyatanaṃ vipariyesagāho
viparītagāho\
vipallāsagāho micchāgāho ayāthāvatasmiṃ yāthāvatanti gāho yāvatā
dvāsaṭṭhidiṭṭhigatāni.\
Idaṃ diṭṭhijālaṃ. Tassa paccekasambuddhassa taṇhājālaṃ pahīnā,
diṭṭhijālaṃ paṭinissaṭṭhaṃ\
\'taṇhājālassa pahīnattā diṭṭhijālassa paṭinissaṭṭhattā so
paccekasambuddho rūpe na sajjati,\
sadde na sajjati, gandhe na sajjati, rase na sajjati, phoṭṭhabbe na
sajjati,\
diṭṭhasutamutaviññātabbesu dhammesu na sajjati, na gaṇhāti5 na bajjhati
na paḷibajjhati,\
nikkhanto nissaṭo vippamutto visaññutto6 vimariyādīkatena cetasā
viharatīti \'vātova\
jālamhi asajjamāno. \'\
\
1. Puratthimavātā pacchimavātā - va vi\
2. Kāḷavātā - machasaṃ natthi\
3. Sukhaṇṇavātā - va vi\
4. Kālapanna vātā - va vi\
5. Na gayhati - va vi\
6. Visaṃyutto - ma va vi ka\
\
\[BJT Page 624\] \[\\x 624/\]\
\
Padumaṃva toyena alippamānoti: \'padumaṃ\' vuccati padumapupphaṃ,
\'toyaṃ vuccati\
udakaṃ. Yathā padumapupphaṃ toyena na lippati na palippati na upalippati
alittaṃ\
apalittaṃ anupalittaṃ. Evameva dve lepā: taṇhālepo ca diṭṭhilepo ca.
Katamo taṇhālepo:\
yāvatā taṇhāsaṅkhātena sīmakataṃ mariyādīkataṃ odhikataṃ pariyantakataṃ
pariggahitaṃ\
mamāyitaṃ \'idaṃ mama etaṃ mama, ettakaṃ mama, ettāvatā mama, rūpā saddā
gandhā rasā\
phoṭṭhabbā attharaṇā pāpuraṇā dāsidāsā ajeḷakā kukkuṭasūkarā
hatthigavāssavaḷavā\
khettaṃ vatthuṃ hiraññaṃ suvaṇṇaṃ gāmanigamarājadhāniyo raṭṭhaṃ ca
janapado ca koso\
ca koṭṭhāgāraṃ ca kevalampi mahāpaṭhaviṃ taṇhāvasena mamāyati,\
yāvatāṭṭhasatataṇhāvicaritaṃ. Ayaṃ taṇhālepo.\
\
Katamo diṭṭhilepo: vīsativatthukā sakkāyadiṭṭhi, dasavatthukā
micchādiṭṭhi, dasavatthukā\
antaggāhikā diṭṭhi, yā evarūpā diṭṭhi diṭṭhigataṃ diṭṭhigahaṇaṃ
diṭṭhikantāro\
diṭṭhivisukāyikaṃ diṭṭhivipphanditaṃ diṭṭhisaṃyojanaṃ gāho patiṭṭhāho.
Abhiniveso\
parāmāso kummaggo micchāpatho micchattaṃ titthāyatanaṃ vipariyesagāho
viparītagāho\
vipallāsagāho micchāgāho ayāthāvatasmiṃ yāthāvatanti gāho yāvatā
dvāsaṭṭhidiṭṭhigatāni.\
Ayaṃ diṭṭhilepo, tassa paccekasambuddhassa taṇhālepo pahīno diṭṭhilepo
paṭinissaṭṭho,\
taṇhālepassa pahīnattā diṭṭhilepassa paṭinissaṭṭhattā so
paccekasambuddho rūpe na lippati\
sadde na lippati gandhe na lippati rase na lippati phoṭṭhabbe na
lippati\
diṭṭhasutamutaviññātabbesu dhammesu na lippati na palippati na
upalippati, alitto1\
apalitto anupalitto nikkhanto nissaṭo vippamutto visaññutto
vimariyādīkatena cetasā\
viharatīti \'padumaṃca toyena alippamāno eko caro khaggavisāṇakappo\'\
\
Tenāha so paccekasambuddho:\
\
\'\'Sīhova saddesu asantasanto\
Vātova jālamhi asajjamāno,\
Padumaṃva toyena alippamāno\
Eko care khaggavisāṇakappo\'\'ti.\
\
8.\
\
Sīho yathā dāṭhābalī pasayha\
Rājā migānaṃ abhibhuyya cārī,\
Sevetha pantāni senāsanāni\
Eko care khaggavisāṇakappo.\
\
Sīho yathā dāṭhābalī pasayha, rājā migānaṃ abhibhuyya cārīti: yathā sīho
migarājā\
dāṭhābalī dāṭhāvudho sabbe tiracchānagate pāṇe abhibhuyya abhibhavitvā
ajjhottharitvā\
pariyādiyitvā madditvā carati viharati irīyati vatteti2 pāleti yapeti
yāpeti\
paccekasambuddhopi paññābalī paññāvudho sabbapāṇabhūte puggale paññāya
abhibhuyya\
abhibhavitvā ajjhottharitvā pariyādiyitvā madditvā viharati irīyati
vatteti2 pāleti yapeti\
yāpetīti \'sīho yathā dāṭhābalī pasayha rājā migānaṃ abhibhuyya cāri:
\'\
\
1. Asaṃlitto - machasaṃ\
2. Vattati - va vi ka\
\
\[BJT Page 626\] \[\\x 626/\]\
\
Sevetha pattāni senāsanānīti: yathā sīho migarājā araññe
vanamajjhogahetvā carati viharati\
irīyati vatteti pāleti yapeti yāpeti, paccekasambuddhopi araññe
vanapatthāni pantāni\
senāsanāni paṭisevati appasaddāni appanigghosāni vijanavātāni
manussarāhaseyyakāni\
paṭisallānasāruppāni. So eko gacchati, eko tiṭṭhati, eko nisīdati, eko
seyyaṃ kappeti, eko\
gāmaṃ piṇḍāya pavisati, eko paṭikkamati, eko raho nisīdati, eko caṅkamaṃ
adhiṭṭhāti eko\
carati viharati irīyati vatteti pāleti yapeti yāpetīti \'sevetha pantāni
senāsanāni eko care\
khaggavisāṇakappo:\
Tenāha so paccekasambuddho:\
\
\'\'Sīho yathā dāṭhābalī pasayha\
Rājā migānaṃ abhibhuyya cārī,\
Sevetha pantāni senāsanāni\
Eko care khaggavisāṇakappo\'\'ti.\
\
9.\
\
Mettaṃ upekkhaṃ karuṇaṃ vimuttiṃ\
Āsevamāno muditaṃ ca kāle,\
Sabbena lokena avirujjhamāno\
Eko care khaggavisāṇakappo.\
\
Mettaṃ upekkhaṃ karuṇaṃ vimuttiṃ āsevamāno muditaṃ ca kāleti so
paccekasambuddho\
mettāsahagatena cetasā ekaṃ disaṃ pharitvā viharati. Tathā dutiyaṃ tathā
tatiyaṃ tathā\
catutthaṃ, iti uddhamadho tiriyaṃ sabbadhī sabbatthatāya sabbavantaṃ
lokaṃ\
mettāsahagatena cetasā vipulena mahaggatena appamāṇena averena
abyāpajjhena pharitvā\
viharati, karuṇāsahagatena cetasā vipulena mahaggatena appamāṇena
averena abyāpajjhena\
pharitvā viharati, muditāsahagatena cetasā vipulena mahaggatena
appamāṇena averena\
abyāpajjhena pharitvā viharati, upekkhāsahagatena cetasā vipulena
mahaggatena\
appamāṇena averena abyāpajjhena pharitvā viharatīti \'mettaṃ upekkhaṃ
karuṇaṃ vimuttiṃ\
āsevamāno muditaṃ ca kāle\'.\
\
Sabbena lokena avirujjhamānoti mettāya bhāvitattā ye puratthimāya disāya
sattā te\
appaṭikūlā honti, ye pacchimāya disāya sattā te appaṭikūlā honti, ye
uttarāya disāya sattā te\
appaṭikūlā honti, ye dakkhiṇāya disāya sattā te appaṭikūlā honti, ye
puratthimāya\
anudisāya sattā te appaṭikūlā honti, ye pacchimāya anudisāya sattā te
appaṭikūlā honti, ye\
uttarāya anudisāya sattā te appaṭikūlā honti, ye dakkhiṇāya anudisāya
sattā te appaṭikūlā\
honti, ye heṭṭhimāya disāya sattā te appaṭikūlā honti, ye uparimāya
disāya sattā te\
appaṭikūlā honti, ye dasasu disāya sattā te appaṭikūlā honti, karuṇāya
bhāvitattā disāya\
sattā te appaṭikūlā honti, ye muditāya bhāvitattā disāya sattā te
appaṭikūlā honti, ye\
upekkhāya bhāvitattā disāya sattā te appaṭikūlā honti, ye dasasu disāsu
sattā te appaṭikūlā\
honti.\
\
\[BJT Page 628\] \[\\x 628/\]\
\
Sabbena lokena avirujjhamānoti: sabbena lokena avirujjhamāno
appaṭivirujjhamāno\
anāghātiyamāno appaṭihaññamānoti \'sabbena lokena avirujjhamānoti eko
care\
khaggavisāṇakappo\'.\
\
Tenāha so paccekasambuddho:\
\
\'\'Mettaṃ upekkhaṃ karuṇaṃ vimuttiṃ\
Āsevamāno muditaṃ ca kāle,\
Sabbena lokena avirujjhamāno\
Eko care khaggavisāṇakappo\'\'ti.\
\
10.\
\
Rāgaṃ ca dosaṃ ca mohaṃ\
Sandālayitvāna saññojanāni1,\
Asantasaṃ jīvitasaṅkhayamhi\
Eko care khaggavisāṇakappo.\
\
Rāgaṃ ca dosaṃ ca pahāya mohanti \'rāgo\'ti \'\'yo rāgo sārāgo anunayo
anurodho nandi\
nandirāgo cittassa sārāgo icchā mucchā ajjhosānaṃ gedho paḷigedho saṅgo
paṅko ejā māyā\
janikā sañjanikā sañjaninī sibbanī jālinī saritā visattikā suttaṃ visaṭā
āyūhanī dutiyā\
paṇidhi bhavanetti vanaṃ vanatho santhavo sneho apekkho paṭibandhu āsā
āsiṃsanā\
āsiṃsitattaṃ, rūpāsā saddāsā gandhāsā rasāsā phoṭṭhabbāsā lābhāsā
dhanāsā puttāsā jīvitāsā,\
jappā pajappā abhijappā jappanā jappitattaṃ loluppaṃ loluppāyanā
loluppāyitattaṃ\
pucchiñcikatā sādukamyatā, adhammarāgo visamalobho nikanti nikāmanā
patthanā pihanā\
sampatthanā, kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā,\
rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā,
ogho\
yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso
anusayo\
pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo
mārapāso\
mārabalisaṃ māravisayo taṇhānadī taṇhājālaṃ taṇhāgaddulaṃ taṇhāsamuddo,
abhijjhā\
lobho akusalamūlaṃ. \'\' Dosoti \'\'yo cittassa āghāto paṭighāto
paṭighaṃ paṭivirodho kopo\
pakopo sampakopo doso padoso sampadoso cittassa byāpatti mano padoso
kodho kujjhanā\
kujjhitattaṃ doso dussanā dussitattaṃ byāpatti byāpajjanā byāpajjitattaṃ
caṇḍikkaṃ asuropo\
anattamanatā cittassa\'\'. Mohoti \'\'dukkhe aññāṇaṃ dukkhasamudaye
aññāṇaṃ\
dukkhanirodhe aññāṇaṃ dukkhanirodhagāminiyā paṭipadāya aññāṇaṃ pubbante
aññāṇaṃ\
aparante aññāṇaṃ pubbantāparante aññāṇaṃ
idappaccayatāpaṭiccasamuppannesu\
dhammesu aññāṇaṃ yaṃ evarūpaṃ aññāṇaṃ adassanaṃ anabhisamayo ananubodho\
asambodho appaṭivedho asaṅgāhanā apariyogāhanā asamapekkhanā
apaccavekkhanā\
apaccakkhakammaṃ dummejjhaṃ bālyaṃ asampajaññaṃ moho pamoho sampamoho
avijjā\
avijjogho avijjāyogo avijjānusayo avijjāpariyuṭṭhānaṃ avijjālaṅgī moho
akusalamūlaṃ\'\'.\
Rāgaṃ ca dosaṃ ca pahāya mohanti so paccekasambuddho rāgaṃ ca dosaṃ ca
mohaṃ ca\
pahāya pajahitvā vinodetvā byantīkaritvā2 anabhāvaṃ gametvāti \'rāgaṃ ca
dosaṃ ca pahāya\
mohaṃ. \'\
\
Sandālayitvāna saññojanānīti: dasa saññojanāni\'. Kāmarāgasaññojanaṃ
paṭighasaññojanaṃ\
mānasaññojanaṃ diṭṭhisaññojanaṃ vicikicchāsaññojanaṃ
sīlabbataparāmāsasaññojanaṃ\
bhavarāgasaññojanaṃ issāsaññojanaṃ macchariyasaññojanaṃ
avijjāsaññojanaṃ,\
sandālayitvāna saññojanānīti: dasasaññojanāni dālayitvā sandālayitvā
pajahitvā vinodetvā\
byantiṃ karitvā anabhāvaṃ gametvāti \'sandālayitvāna saññojanāni\'.\
\
Asantasaṃ jīvitasaṅkhayamhīti: so paccekasambuddho jīvitapariyosāne
asantāsī anutrāsī\
anubbiggo anussaṅki3 anutrāso abhīru acchambhi anutrāsi apalāyi
pahīnabhayabheravo\
vigatalomahaṃso viharatīti \'asantasaṃ jīvitasaṅkhayamhi eko care
khaggavisāṇakappo. \'\
Tenāha so paccekasambuddho:\
\
\'\'Rāgaṃ ca dosaṃ pahāya mohaṃ\
Sandālayitvāna saññojanāni, na\
Asantasaṃ jīvitasaṅkhayamhi\
Eko care khaggavisāṇakappo\'\'ti.\
\
1. Saṃsovināni - machasaṃ va, vi\
2. Byantiṃ karitvā - machasaṃ, va, vi\
3. Anusaṅkī - machasaṃ va, vi\
\
\[BJT Page 630\] \[\\x 630/\]\
\
11.\
\
Bhajanti sevanti ca kāraṇatthā1\
Nikkāraṇā dullabhā ajja mittā,\
Attatthapaññā2 asūcī manussā\
Eko care khaggavisāṇakappo.\
\
Bhajanti sevanti ca kāraṇatthāti: attatthakāraṇā paratthakāraṇā
ubhayatthakāraṇā\
diṭṭhadhammikatthakāraṇā samparāyikatthakāraṇā bhajanti sambhajanti
sevanti nisevanti\
saṃsevanti paṭisevantīti \'bhajanti sevanti ca kāraṇatthā\'.\
\
Nikkāraṇā dullabhā ajja mittāti: dve mittā: agārikamitto ca
pabbajitamitto ca katamo\
agārikamitto: idhekacco duddadaṃ dadāti, duccajaṃ cajati, dukkaraṃ
karoti, dukkhamaṃ\
khamati, guyhamassa ācikkhati, guyhamassa pariguyhati, āpadāsu na
vijahati, jīvitaṃ cassa\
atthāya pariccattaṃ hoti, khīṇe nātimaññati. Ayaṃ agārikamitto. Katamo
pabbajitamitto:\
idha bhikkhu piyo ca hoti manāpo ca garū ca bhāvanīyo ca vattā ca
vacanakkhamo ca\
gambhīraṃ ca kathaṃ kattā no ca aṭṭhāne niyojeti, adhisīle samādapeti,
catunnaṃ\
patiṭṭhānānaṃ bhāvanānuyoge samādapeti, catunnaṃ sammappadhānānaṃ
bhāvanānuyoge\
samādapeti, catunnaṃ iddhipādānaṃ bhāvanānuyoge samādapeti, pañcannaṃ
indriyānaṃ\
bhāvanānuyoge samādapeti, pañcannaṃ balānaṃ bhāvanānuyoge samādapeti,
sattannaṃ\
bojjhaṅgānaṃ ariyassa aṭṭhaṅgikassa maggassa bhāvanānuyoge samādapeti.
Ayaṃ\
pabbajitamitto. Nikkāraṇā dullabhā ajja mittāti: ime dve mittā akāraṇā
nikkāraṇā ahetu\
appaccayā dullabhā dulladdhā sudulladdhāti \'nikkāraṇā dullabhā ajja
mittā\'.\
\
Attatthapaññā asuci manussāti: \'attatthapaññā\'ti attano atthāya attano
hetu attano paccayā\
attano kāraṇā5 bhajanti sambhavanti sevanti nisevanti saṃsevanti
paṭisevanti ācaranti\
samācaranti payirupāsanti paripucchanti paripañhantīti
\'attatthapaññā\'. Asucī manussāti:\
asucinā kāyakammena samannāgatāti asucī manussā, asucinā vacīkammena
samannāgatāti\
asūcī manussā, asucinā manokammena samannāgatāti asucī manussā, asucinā
pāṇātipātena\
- asucinā adinnādānena - asucinā kāmesu micchācārena - asucinā
musāvādena - asuciyā\
pisunāya vācāya6 samannāgatā - asuciyā pharusāya vācāya7 samannāgatā -
asucinā\
(samphappalāpena) samannāgatā - asuciyā abhijjhāya samannāgatā - asucinā
byāpādena\
samannāgatāti \'asucī manussā, asuciyā micchādiṭṭhiyā samannāgatāti
asucī manussā,\
asuciyā cetanāya samannāgatāti asūcī manussā, asuciyā patthanāya
samannāgatāti asuci\
\'manussā, asucinā paṇidhinā samannāgatāti asucī manussā, asucī hīnā
nihīnā omakā\
lāmakā\' chattakā parittāti \'attatthapaññā asucī manussā\'.\
\
1. Kāraṇattā - ma va vi\
2. Attattapañña - ma va vi\
3. Anagārikamittoca - vi\
4. Ayaṃ anagārikamitto - vi\
5. Attakāraṇa - machasaṃ va vi ka\
6. Pisunāvācāya - ma va vi ka\
7. Pharusāvācāya - ma va vi ka\
\
\[BJT Page 632\] \[\\x 632/\]\
\
Eko care khaggavisāṇakappoti \'eko\'ti so paccekabuddho
pabbajjāsaṅkhātena eko,\
adutiyaṭṭhena eko, taṇhāya pahānaṭṭhena5. Eko, ekantavītarāgoti eko,
ekantavītadosoti\
eko, ekantavītamohoti eko, ekantanikkilesoti eko, ekāyanamaggaṃ gatoti
eko, eko anuttaraṃ\
paccekasambodhiṃ abhisambuddhoti eko.\
\
Kathaṃ so paccekasambuddho pabbajjāsaṅkhātena eko: so paccekasambuddho
sabbaṃ\
gharāvāsapaḷibodhaṃ chinditvā puttadārapaḷibodhaṃ chinditvā
ñātipaḷibodhaṃ chinditvā\
sannidhipaḷibodhaṃ chinditvā kesamassuṃ ohāretvā kāsāyāni vattāni
acchādetvā agārasmā\
anagāriyaṃ pabbajitvā akiñcanabhāvaṃ upagantvā eko carati viharati
irīyati vattati pāleti\
yapeti yāpeti. Evaṃ so paccekasambuddho pabbajjāsaṅkhātena eko.\
\
Kathaṃ so paccekasambuddho adutiyaṭṭhena eko: so evaṃ pabbajito samāno
eko araññe\
vanapatthāni pantāni senāsanāni paṭisevati appasaddāni appanigghosāni
vijanavātāni\
manussarāhaseyyakāni paṭisallānasāruppāni. So eko carati, eko gacchati,
eko tiṭṭhati, eko\
nisīdati, eko seyyaṃ kappeti, eko gāmaṃ piṇḍāya pavisati, eko
abhikkamati, eko\
paṭikkamati, eko raho nisīdati, eko caṅkamaṃ adhiṭṭhāti, eko carati,
viharati irīyati vattati\
pāleti yapeti yāpetīti evaṃ so paccekasambuddho adutiyaṭṭhena eko.\
\
Kathaṃ so paccekasambuddho taṇhāya pahānaṭṭhena eko, so evaṃ eko adutiyo
appamatto\
ātāpī pahitatto viharanto mahāpadhānaṃ padahanto māraṃ sasenaṃ namuciṃ
kaṇhaṃ\
pamattabandhuṃ vidhametvā taṇhājāliniṃ saritaṃ visantikaṃ pajahi
vinodehi byantiakāsi\
anabhāvaṃ gamesīti.\
\
1. \'\'Taṇhā dutiyo puriso dīghamaddhāna saṃsaraṃ,\
Itthabhāvaññathābhāvaṃ saṃsāraṃ nātivattati.\
\
2. Evamādīnavaṃ ñatvā taṇhā dukkhassa sambhavaṃ,\
Vītataṇho anādāno sato bhikkhu paribbaje\'\'ti.\
\
Evaṃ so paccekasambuddho taṇhāya pahānaṭṭhena eko.\
\
Kathaṃ so paccekasambuddho ekantavītarāgoti eko: rāgassa pahīnattā
ekantavītarāgoti eko\
dosassa pahīnattā ekantavītadosoti eko, mohassa pahīnattā
ekantavītamohoti eko,\
kilesānaṃ pahīnattā ekantanikkilesoti eko, evaṃ so paccekasambuddho
ekantavītarāgoti eko.\
\
Kathaṃ so paccekasambuddho ekāyanamaggaṃ gatoti eko: \'ekāyanamaggo\'
vuccati: cattāro\
satipaṭṭhānā cattāro sammappadhānā cattāro iddhipādā pañcindriyāni
pañcabalāni satta\
bojjhaṅgā ariyo aṭṭhaṅgiko maggo.\
\
3. Ekāyanaṃ jāti khayantadassī\
Maggaṃ pajānāti hitānukampi\
Etena maggena tariṃsu pubbe\
Tarissanti ye ca taranti oghaṃ\'.\
\
Evaṃ so paccekasambuddho ekāyanamaggaṃ gatoti eko. Kathaṃ so
paccekasambuddho eko\
anuttaraṃ paccekasambodhiṃ abhisambuddhoti eko: \'bodhi\' vuccati catusu
maggesu ñāṇaṃ,\
\'\'paññā paññindriyaṃ paññābalaṃ paññāsatthaṃ paññāpāsādo paññāāloko
paññāobhāso\
paññāpajjoto paññāratanaṃ amoho dhammavicayasambojjhaṅgo vīmaṃsā
vipassanā\
sammādiṭṭhi\'\' so paccekasambuddho tena paccekabodhiñāṇena \'sabbe
saṅkhārā aniccā\'ti\
bujjha, \'sabbe saṅkhārā dukkhā\'ti bujjha, \'sabbe dhammā anattā\'ti
bujjha\
\'\'Avijjāpaccayā saṅkhārā\'\'ti bujjha, \'\'saṅkhārapaccayā
viññāṇa\'\'nti bujjha, viññāṇapaccayā\
nāmarūpanti bujjha, nāmarūpapaccayā salāyatananti bujjha,\
Saḷāyatanapaccayā phasso\'ti bujjha, phassapaccayā vedanā\'ti bujjha,\
Vedanāpaccayā taṇhā\'ti bujjha, taṇhāpaccayā upādānanti bujjha,\
Bhavapaccayā jātī\'ti bujjha, jātipaccayā jarāmaraṇanti bujjha,\
Avijjānirodhā saṅkhāranirodho\'ti bujjha,\
Saṅkhāranirodhā viññāṇanirodho\'ti bujjha,\
Viññāṇanirodhā nāmarūpanirodho\'ti bujjha,\
Nāmarūpanirodhā salāyatananirodho\'ti bujjha,\
Salāyatananirodhā phassanirodho\'ti bujjha, phassanirodhā
vedanānirodho\'ti bujjha,\
vedanānirodhā taṇhānirodho\'ti bujjha,\
Taṇhānirodhā upādānanirodho\'ti bujjha,\
Upādānanirodhā bhavanirodho\'ti bujjha, bhavanirodhā jātinirodho\'ti
bujjha, jātinirodhā\
jarāmaraṇanirodho\'ti bujjha,\
\
Idaṃ dukkhanti bujjha, ayaṃ dukkhasamudayoti bujjha, ayaṃ
dukkhanirodhoti bujjha,\
Ayaṃ dukkhanirodhagāminīpaṭipadāti bujjha,\
\
Ime āsavā\'ti bujjha, ayaṃ āsavanirodhoti bujjha,\
Ayaṃ āsavanirodhagāminīpaṭipadā\'ti bujjha,\
\
Ime dhammā abhiññeyyāti bujjha, ime dhammā pariññeyyāti bujjha, ime
dhammā\
pahātabbāti bujjha, ime dhammā bhāvetabbāti bujjha, ime dhammā
sacchikātabbāti bujjha,\
\
Channaṃ phassāyatanānaṃ samudayañca atthaṅgamañca assādañca ādīnavañca\
nissaraṇañca bujjha,\
\
Pañcannaṃ upādānakkhandhānaṃ samudayañca atthaṅgamañca assādañca
ādīnavañca\
nissaraṇañca bujjha,\
Catunnaṃ mahābhūtānaṃ samudayañca atthaṅgamañca assādañca ādīnavañca
nissaraṇañca\
bujjha, \'yaṃ kiñci samudayadhammaṃ sabbaṃ taṃ nirodhadhammanti bujjha.\
\
Athavā yaṃ bujjhitabbaṃ anubujjhitabbaṃ paṭibujjhitabbaṃ sambujjhitabbaṃ
adhigantabbaṃ\
phassitabbaṃ sacchikātabbaṃ, sabbaṃ taṃ tena paccekabodhiñāṇena bujjha
anubujjha\
paṭibujjha sambujjha adhigacchi phassesi sacchākāsīti evaṃ so
paccekasambuddho eko\
anuttaraṃ paccekasambodhi abhisambuddhoti eko.\
\
Careti: aṭṭha cariyāyo: iriyāpathacariyā āyatanacariyā saticariyā
samādhicariyā ñāṇacariyā\
maggacariyā patticariyā lokatthacariyā. \'Iriyāpathacariyā\'ti catusu
iriyāpathesu.\
Āyatanacariyāti: chasu ajjhattikabāhiresu āyatanesu. \'Saticariyā\'ti
catusu satipaṭṭhānesu.\
\'Samādhicariyā\'ti catusu jhānesu. Ñāṇācariyāti catusu ariyasaccesu.
\'Maggacariyā\'ti catusu\
ariyamaggesu. \'Patticariyā\'ti catusu sāmaññaphalesu, lokatthacariyāti
tathāgatesu arahantesu\
sammāsambuddhesu, padese paccekasambuddhesu padese sāvakesu
iriyāpathacariyā ca\
paṇidhisampannānaṃ, āyatanacariyā ca indriyesu guttadvārānaṃ, saticariyā
ca\
appamādavihārinaṃ, samādhicariyā ca, adhicittamanuyuttānaṃ ñāṇacariyā
ca\
buddhisampannānaṃ maggacariyā ca sammāpaṭipannānaṃ, patticariyā ca
adhigataphalānaṃ,\
lokatthacariyā ca tathāgatānaṃ arahantānaṃ sammāsambuddhānaṃ, padese\
paccekabuddhānaṃ, padese sāvakānaṃ, imā aṭṭha cariyāyo.\
\
Aparāpi aṭṭha cariyāyo: adhimuccanto saddhāya carati, paggaṇhanto
viriyena carati,\
upaṭṭhapento satiyā carati, avikkhepaṃ karonto samādhinā carati,
pajānanto paññāya carati,\
vijānanto viññāṇena carati, evaṃ paṭipannassa kusalā dhammā āyāpentīti
āyatanacariyāya\
carati. Evaṃ paṭipanno visesamadhigacchatīti visesacariyāya carati imā
aṭṭha cariyāyo.\
\
Aparāpi aṭṭha cariyāyo: dassanacariyā ca sammādiṭṭhiyā,
abhiniropanacariyā ca\
sammāsaṅkappassa, pariggahacariyā ca sammāvācāya, samuṭṭhānacariyā ca\
sammākammantassa, vodānacariyā ca sammāājīvassa, paggahacariyā ca
sammāvāyāmassa,\
upaṭṭhānacariyā ca sammāsatiyā, avikkhepacariyā ca sammāsamādhissa, imā
aṭṭha\
cariyāyo.\
\
Khaggavisāṇakappoti yathā khaggassa nāma visāṇaṃ ekaṃ hoti adutiyaṃ.
Evameva so\
paccekasambuddho, taṃkappo taṃsadiso tappaṭibhāgo. Yathā atiloṇaṃ
vuccati loṇakappo,\
atitittakaṃ vuccati tittakappo, atimadhuraṃ vuccati madhurakappo,
atiuṇhaṃ vuccati\
aggikappo, atisītaṃ vuccati himakappo, mahāudakakkhandho vuccati
samuddakappo,\
mahābhiññābalappatto sāvako vuccati satthukappoti. Evamesa so
paccekasambuddho\
taṃkappo taṃsadiso tappaṭibhāgo eko adutiyo muttabandhano sammā loke
carati viharati\
irīyati vattati paleti yapeti yāpetīti \'eko care khaggavisāṇakappo\'.\
\
Tenāha so paccekasambuddho:\
\
\'\'Bhajanti sevanti ca kāraṇatthā\
Nikkāraṇā dullabhā ajja mittā.\
Attatthapaññā asucī manussā\
Eko care khaggavisāṇakappo\'\'ti.\
\
Catuttho vaggo niṭṭhito ca khaggavisāṇasuttaniddeso.\
\
1. Ajito tissametteyyo puṇṇako atha mettagū,\
Dhotako upasīvo ca nando ca atha hemako.\
\
2. Todeyyakappo dubhayo jatukaṇṇi ca paṇḍito,\
Bhadrāvudho udayo ca posālo ca vāpi brāhmaṇo.\
\
3. Mogharājā ca medhāvī piṅgiyo ca mahāisi,\
Soḷasannaṃ1 panetesaṃ brāhmaṇānaṃva sāsanaṃ.\
Pārāyanānaṃ2 niddesā tattakāni bhavanti hi3\
\
4. Khaggavisāṇasuttānaṃ niddesāpi tatheva ca\
Niddesā duvidhā ñeyyā paripuṇṇā sulakkhitā\'\'ti\
\
Cūlaniddesapāḷi niṭṭhitā.\
\
1. Soḷisānaṃ - a - vi\
2. Pārāyanā - va\
3. Bhavanti vā - ma va vi ka\
\
\
\
\
\
\
