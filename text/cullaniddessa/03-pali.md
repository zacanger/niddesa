::: {#text lang="pi"}
::: {#cnd3 .section .sutta}
::: {.hgroup}
Cūḷaniddesa

Pārā­yana­vagga­gāthā

# 3. Pārā­yanat­thuti­gāthā
:::

[]{#1 .sc} []{#pts46 .pts}[]{#p_25Cn_167 .ms}Idamavoca bhagavā magadhesu
viharanto pāsāṇake cetiye, [pari­cāra­ka­so­ḷasānaṃ]{#note75 .var
title="pari­cāri­kaso­ḷasannaṃ (s1-3, pts1) | pari­cāra­ka­so­ḷasannaṃ (mr)"}
brāhmaṇānaṃ ajjhiṭṭho puṭṭho puṭṭho [pañhaṃ]{#note76 .var
title="pañhe (si, pts1)"} byākāsi. Ekamekassa cepi pañhassa atthamaññāya
dhammamaññāya dhammā­nu­dhammaṃ paṭipajjeyya, gaccheyyeva jarāmaraṇassa
pāraṃ. "Pāraṅgamanīyā ime dhammā"ti---tasmā imassa dhamma­pariyā­yassa
pārāyananteva adhivacanaṃ.

> []{#2 .sc}[]{#p_25Cn_168 .ms}[]{#msdiv149 .msdiv}Ajito tissametteyyo,\
> puṇṇako atha mettagū;\
> Dhotako upasīvo ca,\
> nando ca atha hemako. (1)
>
> []{#3 .sc}[]{#p_25Cn_169 .ms}[]{#msdiv150 .msdiv}Todeyyakappā
> dubhayo,\
> jatukaṇṇī ca paṇḍito;\
> Bhadrāvudho udayo ca,\
> posālo cāpi brāhmaṇo;\
> Mogharājā ca medhāvī,\
> piṅgiyo ca mahāisi. (2)
>
> []{#4 .sc}[]{#p_25Cn_170 .ms}[]{#msdiv151 .msdiv}Ete buddhaṃ
> upāgacchuṃ,\
> Sam­panna­caraṇaṃ isiṃ;\
> Pucchantā nipuṇe pañhe,\
> Buddhaseṭṭhaṃ upāgamuṃ. (3)
>
> []{#5 .sc}[]{#p_25Cn_171 .ms}[]{#msdiv152 .msdiv}Tesaṃ buddho
> pabyākāsi,\
> pañhe puṭṭho yathātathaṃ;\
> Pañhānaṃ veyyākaraṇena,\
> tosesi brāhmaṇe muni. (4)
>
> []{#6 .sc}[]{#pts48 .pts}[]{#p_25Cn_172 .ms}[]{#msdiv153 .msdiv}Te
> tositā cakkhumatā,\
> bud­dhe­nādicca­bandhunā;\
> Brahma­cari­ya­ma­cariṃsu,\
> varapaññassa santike. (5)
>
> []{#7 .sc}[]{#p_25Cn_173 .ms}[]{#msdiv154 .msdiv}Ekamekassa pañhassa,\
> yathā buddhena desitaṃ;\
> Tathā yo paṭipajjeyya,\
> gacche pāraṃ apārato. (6)
>
> []{#8 .sc}[]{#p_25Cn_174 .ms}[]{#msdiv155 .msdiv}Apārā pāraṃ
> gaccheyya,\
> bhāvento maggamuttamaṃ;\
> Maggo so pāraṃ gamanāya,\
> tasmā pārāyanaṃ iti. (7)

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
