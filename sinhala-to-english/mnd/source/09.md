-   ඛුද්දකනිකාය
-   මහා නිද්දෙශය
-   අට්ඨකවග්ගො

# 9. මාගන්දිය සූත්‍ර නිර්දෙශය

[Msdiv 70](#msdiv70){#msdiv70 .ref .msdiv}(9 - 1)

[APZ 70.1](#apz70.1){#apz70.1 .ref .apz}"තෘෂ්ණා, අරතී, රගා, යන මුන් දැකද
මෛථුනයෙහි ආශාමාත්‍රයකුදු නොවීද" යනු තණ්හා, අරතී, රගා යන මාර දූවරු දැක
මෛථුන ධර්මයෙහි ආශාවක් හෝ රාගයක් හෝ ප්‍රේමයක් හෝ නොවීය" මළ මුත්‍රයෙන්
පිරුණු මෙය කිමෙක්ද පයින්වත් ස්පර්ශ කරන්නට හෝ නොකැමැත්තෙමි." යන්නෙහි
කිමෙක්ද, මේ ශරීරය මුත්‍රයෙන් පිරුණේය. අශුචියෙන් පිරුණේය. සෙම්වලින්
පිරුණේය. ලෙයින් පිරුණේය. ඇටවලින් ගැලපුනේය. නහරවලින් සම්බන්ධ වූයේය. ලේ
මසින් ආලොපිතය. සමින් වැසුනේය. සිදුරුවලින් යුක්තය, වැගිරෙණ පණු සමූහයාගෙන්
ගැවසුනේය. නොයෙක් කසලවලින් පිරුණේය. පයින් ස්පර්ශ කරන්නට නොකැමැත්තෙමි
යනුයි

[Msdiv 71](#msdiv71){#msdiv71 .ref .msdiv}(9 - 2)

[APZ 71.1](#apz71.1){#apz71.1 .ref .apz}"බොහෝ රජුන් විසින් පතනලද මෙබඳු
ස්ත්‍රීරත්නය නොකැමැත්තෙහිද, ජීවිතය විශ්වාසයක් සහිතද, සිල්වත්ද, සසර
උත්පත්තියද කොහොමදැයි කියන්න.

(මේ ගාථාවට නිර්දෙශයක් දක්වා නැත. මෙයට මුලින් ගාථා නිර්දෙශයේ අග කොටසෙහි
පෙණෙන ඡෙදයක් පමණක් මෙහි පෙණේ.)

[APZ 71.2](#apz71.2){#apz71.2 .ref .apz}"මිනිසා යම්දිව්‍යවූ කාමයක්
ප්‍රාර්ථනා කරන්නේ මිනිසුන්ට අයත් කාමයන් නොකැමැති වන්නේ නම් එය පුදුමයක්
නොවේ. ඔබ යම්බඳු ඒ දෙකම නොකැමැත්තෙහිය. ප්‍රාර්ථනා නොකරන්නෙහිය. කැමති
නොවන්නෙහිය. ඔබගේ දර්ශනය කුමක්ද, කවර දෘෂ්ටියකින් යුක්ත වූයෙහිද?' යනුයි.

[Msdiv 72](#msdiv72){#msdiv72 .ref .msdiv}(9 - 3)

[APZ 72.1](#apz72.1){#apz72.1 .ref .apz}"මෙය කියමියි ඔහුට සිතක් නැත"
යන්නෙහි 'ඉදං වදාමි' යනු මෙය කියමි. මෙපමණ කියමි, මෙපමණකින් කියමි මේ
දෘෂ්ටි ග්‍රහණය කියමි. ලොකය ශාස්වතයයි කියා හෝ (3-2) 1 (iii) ඡෙදය යෙදිය
යුතුයි) සත්වයා මරණින් මතු නොමවෙයි, නොම නොවෙයි. "ඔහුට නොවේ යනු මට නොවෙයි,
ඔහුට නොවේයයි" මෙපමණකින් කියමි.

[APZ 72.2](#apz72.2){#apz72.2 .ref .apz}"මාගන්දියයි භාග්‍යවත්තෙමේ
වදාළේය" යනු ඒ බ්‍රාහ්මණයාට නාමයෙන් ආමන්ත්‍රණය කරයි.

"භාග්‍යවත්" යනු ගෞරව වචනයයි. (මෙහි 7--2 (1) 'භාග්‍යවතුන් වහන්සේ' යන තැන
සිට 'පැනවීමකි' යන තැනට යොදාගත යුතුයි.) "ධර්මයන්හි පිළිගන්නාලද්ද නිශ්චය
කරන්නේය" යන්නෙහි "ධර්මයන්හි" යනු දෙසැට දෘෂ්ටිගත ධර්මයන්හි නිශ්චය කරන්නේය
නිශ්චයට බැස විනිශ්චයට බැස සොයා විශෙෂයෙන් සොයා සමකොට බලා තීරණය කොට ප්‍රකට
කොට සීමා කොටගෙන, කොටස් කොට ගෙන, රැස් කිරීම කොට, කැටිකොටගෙන මෙය සත්‍යය,
සිදුවූ පරිදිය, වූදෙයය, නොවෙනස්යයි ගන්නා ලද්දක් පරාමර්ශ කරණ ලද්දක්
බැසගන්නා ලද්දක් ඇලෙන ලද්දක් නැත. විද්‍යමාන නොවෙත්. නොලැබෙත්. ප්‍රහීණය,
මුලින් සිඳුනේය, සංසිඳුනේය, ඉපදීමට අයොග්‍යය, ඥානය නමැති ගින්නෙන් දැවුනේය,
යනුයි " දෘෂ්ටීන් නොගැනීම පිණිස බලන්නේ" යනු දෘෂ්ටීන්හි ආදීනවයන් දක්නේ
දෘෂ්ටීහු නොගනිමි. පරාමර්ශ නොකරමි, එහි ඇතුළු නොවෙමි. යලිදු හෝ නොගත යුතුය.
පරාමර්ශ නොකටයුතුය, ඇතුළු නොවිය යුතුයයි හෝ යලිදු ලොකය ශාශ්වතය මෙයම
සත්‍යය, අනික් දේ හිස්ය, මේ දෘෂ්ටිගැන්ම අවබොධය, දෘෂ්ටි කාන්තාරය, නපුරු
කටුව, දෘෂ්ටි කම්පාව, දෘෂ්ටි බන්ධනය, දුක් සහිතය, කරදර සහිතය, දැවිලි
සහිතය, කලකිරීම පිණිස නොවේ. විරාගය පිණිස නොවේ. විශෙෂ දැනීම පිණිස නොවේ.
සංසිඳීම පිණිස නොවේ. අවබොධය පිණිස නොවේ, නිර්වාණය පිණිස නොපවතීයයි බලන්නේ
දෘෂ්ටීන් නොගනිමි, පරාමර්ශ නොකරමි. යලිදු නොගත යුතුය. පරාමර්ශ නොකට යුතුය,
ඇතුළු නොවිය යුතුය. යලිදු ලෝකය අශාස්වතය, ලෝකය කෙළවරක් ඇත්තක, ලොකය කෙළවරක්
නැත්තක, ඒ ජීවයයි ඒ ශරීරයයි, අනිකක් ජීවය අනිකක් ශරීරයයි. සත්වයා මරණින්
මතු වෙයි, සත්වයා මරණින් මතු නොවෙයි, සත්වයා මරණින් මතු නොමවෙයි, නොම
නොවෙයි මෙයම සත්‍යය, අනික් දේ හිස්යයි මේ දෘෂ්ටිගැන්ම අවබොධය,
දෘෂ්ටිකාන්තාරය, නපුරු කටුව, දෘෂ්ටිකම්පාව, දෘෂ්ටිබන්ධනය, දුක් සහිතය, කරදර
සහිතය, දැවිලි සහිතය, කළකිරීම පිණිස නොවේ විරාගය පිණිස නොවේ. විශෙෂ දැනීම
පිණිස නොවේ සංසිඳීම පිණිස නොවේ. අවබොධය පිණිස නොවේ නිර්වාණය පිණිස
නොපවතීයයි දෘෂ්ටීන්හි ආදීනව දක්නේනම් දෘෂ්ටිය නොගනිමි, පරාමර්ශ නොකරමි,
ඇතුළු නොවෙමි, යලිදු නොගත යුතුය. පරාමර්ශ නොකට යුතුය. ඇතුළු නොවිය යුතුයයි
යනුයි.

යලිදු මේ දෘෂ්ටීහු නිරයට හේතුය, තිරිසන් යෝනියට හේතුය, ප්‍රෙත විෂයට
හේතුයයි මෙසේ දෘෂ්ටීන්හි ආදීනවයන් දක්නේ දෘෂ්ටීන් නොගනිමි, පරාමර්ශ නොකරමි,
ඇතුළු නොවෙමි, යලිදු නොගත යුතුය, පරාමර්ශ නොකට යුතුය. ඇතුළු නොවිය යුතුය.
යලිදු මේ දෘෂ්ටීහු අනිත්‍යය, සංඛතය, හේතුවකින් උපන්නේය, ක්ෂය ධර්මයෙක,
ව්‍යය ධර්මයක, විරාග ධර්මයක, නිරොධ ධර්මයෙකැයි දෘෂ්ටීන්හි ආදීනව දක්නේ
දෘෂ්ටීන් නොගනිමි, පරාමර්ශ නොකරමි, ඇතුළු නොවෙමි. යලිදු නොගත යුතුය.
පරාමර්ශ නොකට යුතුය, ඇතුල් නොවිය යුතුය යනුයි

[APZ 72.3](#apz72.3){#apz72.3 .ref .apz}"සිතේ සැනසීම සොයන්නේ නොදිටිමි"
යන්නෙහි සිතේ සැනසීම යනු අධ්‍යාත්මයෙහිවූ රාගයාගේ ශන්තිය, ද්වෙෂයාගේ
ශාන්තිය, මොහයාගේ ශාන්තිය, ක්‍රොධයේ බද්ධ වෛරයේ, ගුණමකුකමේ, දොස්කීමේ,
ඊෂ්‍ය\_ාවේ, මසුරුකමේ රැවටිල්ලේ කෛරාටිකකමේ, තදකමේ, එකට එක කිරීමේ, මානයේ
අති මානයේ, මදයේ ප්‍රමාදයේ සියලු කෙලෙස්වල, සියලු දුශ්චරිතවල, සියලු
පීඩාවන්හි, සියලු දාහයන්හි. සියලු සන්තාපයන්හි සියලු අකුශල රැස්කිරීම්වල
ශාන්තිය, ව්‍යප සමනය, මිදීම, සංසිඳීම යනුයි. "සොයත්" යනු සොයන්නේ සමකොට
බලන්නේ, තීරණය කරන්නේ කිරන්නේ ප්‍රකට කරන්නේ යනුයි. "නොදිටිමි" යනු
නොදැකීමි, නොබැලුවෙමි, ප්‍රතිවෙධ නොකළෙමි යනුයි.

[Msdiv 73](#msdiv73){#msdiv73 .ref .msdiv}(9 - 4)

[APZ 73.1](#apz73.1){#apz73.1 .ref .apz}"කල්පනා කළ යම් විනිශ්චයෝ"
යන්නෙහි දෙසැට දෘෂ්ටි ගැනීම විනිශ්චය යයි කියත්. "කල්පනා කළ" යනු කරණ ලද
පිළියෙල කරණ ලද තබන ලද යනුයි යලිදු අනිත්‍යය, සංඛතය, හේතුවකින් උපන්නේය
ක්ෂය ධර්මයක, ව්‍යය ධර්මයක, විරාග ධර්මයක, නිරොධ ධර්මයක, වීපරිනාම
ධර්මයෙකැයි යනුයි "යයි මාගන්දියතෙමේ" යන්නෙහියයි යනු පදසන්ධියයි. පද
එකතුකිරීමයි. පද පූරණයයි, සුඛොච්චාරණයට යෙදීමයි. "මාගන්දිය" යනු ඒ
බ්‍රාහ්මණයාගේ නාමයයි, පැනවීමයි, ව්‍යවහාරයයි.

[APZ 73.2](#apz73.2){#apz73.2 .ref .apz}"සිත සැනසීමය යන මේ යහපතක් වේද
ඒවා ඒකාන්තයෙන් මුනිතෙම කියන්නේය" යන්නෙහි 'ඒවා' 'ඒකාන්තයෙන්' යනු දෙසැට
දෘෂ්ටි ගතුවෝයි 'මුනි' යන්නෙහි මොනයයි ඥානයට කියයි මෙහි (2-8) 10 'මුනි' යන
තැන සිට 14 ඡෙදය අවසන් කොට යොදාගත යුතුයි.) තෘෂ්ණාජාලය ඉක්මවා සිටියේනුයි
හෙතෙම මුනි නමි. "අනුග්‍රහය පිණිස" යන්නෙහි දෘෂ්ටීන්හි ආදීනව දක්නේ
දෘෂ්ටීන් නොගනිමි. පරාමර්ශ නොකරමි, ඇතුල් නොවෙමියි කීයෙහිය, අධ්‍යාත්මයෙහි
ශාන්තිය ඇත්තේයයිද කීයෙහිය.

[APZ 73.3](#apz73.3){#apz73.3 .ref .apz}"යම් මේ අදහසක්" යනු යම්
පරමාර්ථයක් යනුයි. කෙසේ නම් උගතුන් විසින් දන්නා ලද්දේද, 'කෙසේ නම්' යන පදය
සැකය විචාරීම, විමතිය විචාරීම, නොයෙක් විමති විචාරීමයි, මෙසේද මෙසේ නොවේද,
කෙසේ වේද, කෙසේ නම් යනුයි. "උගතුන් විසින්" යනු ධීරයන් විසින්, පණ්ඩිතයන්
විසින්, ප්‍රඥාවන්තයන් විසින් බුද්ධිමතුන් විසින් යනුයි. "දන්නා ලද්දේය"
යනු දන්වන ලදී. කියන ලදී, දෙශනා කරණ ලදී. පණවන ලදී, පිහිටුවන ලදී. බෙදන
ලදී, විස්තර කරණ ලදී, ප්‍රකාශ කරණ ලදී යනුයි.

[Msdiv 74](#msdiv74){#msdiv74 .ref .msdiv}

[APZ 74.4](#apz74.4){#apz74.4 .ref .apz}දෘෂ්ටියෙන් නොව, ශ්‍රැතයෙන් නොව,
ඥාණයෙන් නොව, යනු දෘෂ්ටියෙන් ශුද්ධිය විශුද්ධිය, පාරිශුද්ධිය, මුක්තිය,
විමුක්තිය, නොකීවේය. ප්‍රකාශ නොකෙළේය ශ්‍රැතයෙන්ද, ශුද්ධිය, විශුද්ධිය,
පාරිශුද්ධිය, මුක්තිය, විමුක්තිය නොකීවේය. දෘෂ්ටියෙන්ද, ශුද්ධිය,
විශුද්ධිය, මුක්තිය, විමුක්තිය, නොකීවේය. ඥානයෙන්ද ශුද්ධිය විශුද්ධිය,
පාරිශුද්ධිය මුක්තිය විමුක්තිය නොකීවේය යනුයි.

[APZ 74.5](#apz74.5){#apz74.5 .ref .apz}"භාග්‍යවතුන් වහන්සේ මාගන්දිය
කියා" යනු ඒ බ්‍රාහ්මණයාට නාමයෙන් ආමන්ත්‍රණය කරයි. භගවා යනු ගෞරව වචනයයි.
(මෙහි (7-2) 1 භාග්‍යවතුන් වහන්සේ යනතැනසිට 'පැනවීමකි' යනතැනට යොදාගත
යුතුයි)

[APZ 74.6](#apz74.6){#apz74.6 .ref .apz}"ශීලයෙන් හෝ ව්‍රතයෙන් හෝ ශුද්ධිය
නොකීය" යන්නෙහි ශීලයෙන්ද, ශුද්ධිය, විශුද්ධිය, පාරිශුද්ධිය, මුක්තිය,
විමුක්තිය, පරිමුක්තිය, නොකීවේය. ව්‍යවහාර නොකෙළේය ව්‍රතයෙන්ද, ශුද්ධිය,
විශුද්ධිය, පාරිශුද්ධිය, මුක්තිය, විමුක්තිය, පරිමුක්තිය, නොකීවේය ව්‍යවහාර
නොකෙළේය. යනුයි.

[APZ 74.7](#apz74.7){#apz74.7 .ref .apz}"දැකීමෙන්, ඇසීමෙන්, නුවණින්,
සීලයෙන් වත් පිළිවෙතින් යන එයින් තොරව නොවේමය" යන්නෙහි, දැකීම යනු දශ
වස්තුක සම්‍යක්දෘෂ්ටිය කැමති විය යුතුයි. දුන් දෙයෙහි පල ඇත. පරිත්‍යාග කළ
දෙයෙහි විපාක ඇත. පිදූ දෙයෙහි විපාක ඇත කරණලද හොඳ නොහොඳ කර්මයන්හි විපාක
ඇත. මේ ලොව ඇත. පරලොව ඇත. මව ඇත. පියා ඇත. ඔපපාතික සත්වයෝ ඇත. යම් කෙනෙක්
තුමූ මේ ලොවද, පරලොවද, මනාකොට දැන ප්‍රත්‍යක්ෂ කරත්ද යහපත්වූ
සම්‍යක්ප්‍රතිපදාව ගන්නාවූ යහපත්සේ පිළිපදින්නාවූ ශ්‍රමණ බ්‍රාහ්මණයෝ
ලෝකයෙහි ඇත්තාහ. සූත්‍රය, ගෙය්‍යය, වෙය්‍යාකරණය, ගාථාය උදානය, ඉතිවුත්තකය,
ජාතකය, අබ්භුත ධර්මය, වෙදල්ලය, ඇසීමද කැමතිවිය යුතුයි. කම්මස්සකතා ඥානය,
සච්චානුලොමික ඥානය, අභිඥා ඥානය, සමාපත්ති ඥානය, යන ඥානයද, කැමතිවිය යුතුය.
ශිලයද කැමතිවිය යුතුයි. එනම් ප්‍රාතිමොක්ෂ සංවර ශීලයයි. ව්‍රතයද, කැමතිවිය
යුතුයි. එනම් අෂ්ටධුතාංගයෝයි. එනම්, ආරඤ්ඤීකාංගය, පිණ්ඩපාතිකාංගය,
පංශුකූලිකාංගය, තෙචීවරිකාංගය, සපදාන චාරිකාංගය, ඛලුපච්ඡා භක්තිකාංගය,
නෙසජ්ජිකාංගය, යථාසන්තතිකාංගය, යනුයි.

[APZ 74.8](#apz74.8){#apz74.8 .ref .apz}"දැකීමෙන්, ඇසීමෙන්, දැනීමෙන්,
ශීලයෙන් වත් පිළිවෙතින් යන එයින් තොරව නොවේ" යන්නෙහි සම්‍යක් දෘෂ්ටි
මාත්‍රයෙන් නොවේ. ඇසීම් මාත්‍රයෙන් නොවේ. ඥානමාත්‍රයෙන් නොවේ. ශීල
මාත්‍රයෙන් නොවේ. ව්‍රත මාත්‍රයෙන් නොවේ. අධ්‍යාත්ම ශාන්තියට පැමිණියේ
වෙයි. මේ ධර්මයන් හැර අධ්‍යාත්ම ශාන්තියට නොපැමිණෙයි. මේ ධර්මයෝ අධ්‍යාත්ම්
ශාන්තියට පැමිණීමට උපකරණවෙත්.

[APZ 74.9](#apz74.9){#apz74.9 .ref .apz}"මොවුන්ද දුරුකොට තදින් නොගෙන"
යන්නෙහි 'මොවුන්' යනු කෘෂ්ණ පාක්ෂික ධර්මයන්ගේ මුල් සිඳීමෙන් ප්‍රහාණය
කැමති වියයුතුයි. ත්‍රෛධාතුක කුශල ධර්මයන්හි නොකිරීම කැමතිවිය යුතුයි. යම්
හෙයකින් කෘෂ්ණපාක්ෂික ධර්මයෝ මුලින් සිඳ දැමූ තල් ගසක් මෙන් කොට අභාවයට
පමුණුවා නැවත නූපදීම්බවට පමුණුවා සම්පූර්ණ සිඳදැමීම් වශයෙන් ප්‍රහීණවෙත්ද,
ත්‍රෛධාතුක කුශල ධර්මයන්හි නොකිරීම වෙයි. මෙපමණකින්ද නොගණියි. පරාමර්ශ
නොකරයි. ඇතුළු නොවෙයි. යලිදු හෝ නොගතයුතුය. පරාමර්ශ නොකටයුතුය. ඇතුළු නොවිය
යුතුයි යම්හෙයකින් තෘෂ්ණා දෘෂ්ටි මානයෝ මුලින් සිඳදැමූ තල් ගසක් මෙන් කරණ
ලද්දේද, අභාවයට පමුණුවන ලද්දේද, නැවත නූපදීම්බවට පමුණුවන ලද්දේද, ප්‍රහීණ
වෙත්ද, මෙපමණකින්ද නොගනියි පරාමර්ශ නොකරයි. ඇතුළු නොවෙයි. මෙසේද යනුයි. යම්
හෙයකින් පුණ්‍යාභිසංස්කාරයද, අපුණ්‍යාභිසංස්කාරයද, ආනෙඤ්ජාභිසංස්කාරයද
මුලින් සිඳදැමූ තල් ගසක් මෙන් කරණලද්දේද, අභාවයට පමුණුවන ලද්දේ නැවත නූපදින
බවට පමුණුවන ලද්දේද, ප්‍රහීණ වෙත්ද, මෙපමණකින්ද නොගනියි. පරාමර්ශ නොකරයි.
ඇතුළුනොවෙයි. යනුයි.

[APZ 74.10](#apz74.10){#apz74.10 .ref .apz}"සන්සිඳුණේ ඇසුරු නොකර භවයෙහි
ඇලෙන්නේ නොවේ." යන්නෙහි "සන්සිඳුණේ" යනු රාගය සංසිඳවූ බැවින් 'සන්සිඳුණේ'
නමි. ද්වෙෂය සංසිඳවූබැවින් සන්සිඳුණේ නමි. මොහය සංසිඳවූ බැවින් සන්සිඳුණේ
නමි. (3-4) 1 ඡෙදය ශාන්තවූයේ යන තැනට යෙදිය යුතුයි.

ශාන්තවූ බැවින් සංසිඳවූ බැවින් නිවාදැමූ බැවින් නිවුන බැවින් දුරුකළ බැවින්
සන්සිඳුණේනමි. 'ඇසුරු නොකොට' යන්නෙහි නිශ්‍රයෝ දෙදෙනෙකි. තෘෂ්ණා නිශ්‍රයද
දෘෂ්ටි නිශ්‍රයද යනුයි. "මමත්වය" වෙනුවට "නිශ්‍රය දුරුකොට" යයි වෙනස්කර
(2-6) 1 (ii) (iii) ඡෙදය යෙදිය යුතුයි. මේ දෘෂ්ටි නිශ්‍රයයි. තෘෂ්ණා
නිශ්‍රය දුරුකොට දෘෂ්ටි නිශ්‍රය බැහැරකොට ඇස ආශ්‍රය නොකොට කණ ආශ්‍රයනොකොට
නාසය ආශ්‍රය නොකොට දිව ආශ්‍රයනොකොට ශරීරය ආශ්‍රය, නොකොට සිත ආශ්‍රය නොකොට
රූපය, ශබ්දය, ගන්ධය, රසය, ස්පර්ශය, ධර්මය, කුලය, ගණය, ආවාසය, ලාභය, යශස,
ප්‍රශංසාව, සැපය, සිවුරු පිණ්ඩාහාර, සෙනසුන්, ගිලන්පස බෙහෙත් පිරිකර, කාම
ධාතුව, රූප ධාතුව, අරූපධාතුව, සංඥාභවය, අසංඥාභවය, නෙවසඤ්ඤා නාසඤ්ඤාභවය,
එකවොකාරභවය, චතුවොකාරභවය, පඤ්චචොකාර භවය අතීතවූ, අනාගතවූ, පවත්නා කාලයෙහිවූ
දැකී, ඇසූ, ඉන්ද්‍රිය තුනකින් ගන්නාලද ධර්මයන් ආශ්‍රය නොකොට නොගෙන පරාමර්ශ
නොකොට නොපැමිණ යනුයි කාම භවය ගැන තෘෂ්ණා නූපද වන්නේය. රූපභවය ගැන තෘෂ්ණා
නූපදවන්නේය. අරූපභවය ගැන තෘෂ්ණා නූපද වන්නේය.

[Msdiv 75](#msdiv75){#msdiv75 .ref .msdiv}(9 - 6)

[APZ 75.1](#apz75.1){#apz75.1 .ref .apz}"දැකීමෙන් නොවේ, ඇසීමෙන් නොවේ,
නුවණින් නොවේ" යනු දෘෂ්ටියෙන්ද ශුද්ධිය, විශුද්ධිය, පාරිශුද්ධිය, මුක්තිය,
විමුක්තිය, පරිමුක්තිය, නොකීවේය, ප්‍රකාශ නොකළේය, ව්‍යවහාර නොකළේය,
ශ්‍රැතයෙන්ද (ii) ශුද්ධිය විශුද්ධිය, පාරිශුද්ධිය, මුක්තිය, විමුක්තිය,
පරිමුක්තිය නොකීවේය. (iii) දෘෂ්ටියෙන් හා ශ්‍රැතයෙන්ද (මෙහි (ii) යොදනු.)
ඥානයෙන්ද (මෙහි (ii) යොදනු.) ඉති යනු පද සන්ධියයි. මාගන්දියා යනු ඒ
බ්‍රාහ්මණයාගේ නාමයයි

[APZ 75.2](#apz75.2){#apz75.2 .ref .apz}"ශීලයෙන් හෝ ව්‍රතයෙන් හෝ ශුද්ධිය
නොකියයි" යනු ශීලයෙන්ද (මෙහි (ii) යොදනු.) ව්‍රතයෙන්ද (මෙහි (ii) යොදනු.)
ශීලයෙන් හා ව්‍රතයෙන්ද (මෙහි (ii) යොදනු.) යනුයි.

[APZ 75.3](#apz75.3){#apz75.3 .ref .apz}"දැකීමෙන් නොවේ, ඇසීමෙන් නොවේ,
නුවණින් නොවේ, ශීලයෙන් නොවේ. ව්‍රතයෙන් යන එයින්ද නොවේ" යන්නෙහි දෘෂ්ටිය
කැමති විය යුතුයයි මෙසේ කීයෙහිය, ශ්‍රවණයද කැමතිවිය යුතුයයි මෙසේ කීයෙහිය,
ඥානයද කැමතිවිය යුතුයයි මෙසේ කීයෙහිය, සීලයද කැමතිවිය යුතු යයි මෙසේ
කීයෙහිය, ව්‍රතයද කැමතිවිය යුතුයයි මෙසේ කීයෙහිය, ඒකාන්තයෙන් කැමැත්ත දෙන්ට
(අනුදැනීමට) නොහැක්කෙහිය. ඒකාන්තයෙන් ප්‍රතික්ෂෙප කරන්ට නොහැක්කෙහිය යනුයි.

[APZ 75.4](#apz75.4){#apz75.4 .ref .apz}"මම ධර්මය ඉතා මුළාවක් කොට සිතමි"
යනු මේ තොපගේ මොමූහ ධර්මයයි බාල ධර්මයයි, මුලා ධර්මයයි, අඥාන ධර්මයයි, අමරා
වික්ෂෙප ධර්මයයි. මෙසේ හඟිමි, මෙසේ දනිමි, අවබොධ කර ගනිමි යනුයි

[APZ 75.5](#apz75.5){#apz75.5 .ref .apz}"ඇතැමෙක් දෘෂ්ටියෙන් ශුද්ධිය
බලාපොරොත්තු වෙත්" යනු ඇතැම් ශ්‍රමණ බ්‍රාහ්මණයෝ ශුද්ධිය විශුද්ධිය
පාරිශුද්ධිය මුක්තිය විමුක්තිය පරිමුක්තිය බලාපොරොත්තු වෙත්. ලොකය ශාස්වතය,
මෙයම සත්‍යය, අනික හිස්යයි ඇතැම් ශ්‍රමණ බ්‍රාහ්මණයෝ දෘෂ්ටියෙන් ශුද්ධිය
විශුද්ධිය පාරිශුද්ධිය මුක්තිය විමුක්තිය පරිමුක්තිය බලාපොරොත්තු වෙත්.
ලොකය අශාස්වතය (3-6) 1 (ii) ඡෙදය යෙදිය යුතුයි) නොමවෙයි, නොම නොවෙයි මෙයම
සත්‍යය අනික හිස් යයි ඇතැම් ශ්‍රමණ බ්‍රාහ්මණයෝ දෘෂ්ටියෙන් ශුද්ධිය
විශුද්ධිය පාරිශුද්ධිය මුක්තිය විමුක්තිය පරිමුක්තිය බලාපොරොත්තු වෙත්
යනුයි.

[Msdiv 76](#msdiv76){#msdiv76 .ref .msdiv}(9 - 7)

[APZ 76.1](#apz76.1){#apz76.1 .ref .apz}"දෘෂ්ටීන් නිසා නැවත නැවත
විචාරන්නේ" යනු මාගන්දිය බ්‍රාහ්මණතෙමේ දෘෂ්ටිය නිසා දෘෂ්ටිය විචාරයි,
ඇලීසිටීම නිසා ඇලී සිටීම විචාරයි. බන්ධනය නිසා බන්ධනය විචාරයි. පළිබොධය
නිසා පළිබොධය විචාරයි යනුයි. "නැවත නැවත විචාරන්නේ" යනු නැවත නැවත විචාරයි
යනුයි. මාගන්දිය යනු භාග්‍යවතුන් වහන්සේ ඒ බ්‍රාහ්මණයාට නාමයෙන් ආමන්ත්‍රණය
කරයි. භාග්‍යවතුන් වහන්සේ යනු ගෞරව වචනයයි. (මෙහි (7-2) 1 'භාග්‍යවතුන්
වහන්සේ' යන තැන සිට 'පැණවීමකි' යන තැනට යොදාගත යුතුය)

[APZ 76.2](#apz76.2){#apz76.2 .ref .apz}"දැඩිවගත් දෘෂ්ටීන්හි අතිශයෙන්
මුළාවට පැමිණියෙහිය" යනු යම් ඒ දෘෂ්ටියක් ඔබ විසින් ගන්නා ලදද, පරාමර්ශ කරණ
ලදද ඇලෙන ලදද ගැලෙන ලදද ඔබ ඒ දෘෂ්ටියෙහිම මුළාවූවෙහිය. අඳුරෙහි පැකුලුනෙහිය
යනුයි.

[APZ 76.3](#apz76.3){#apz76.3 .ref .apz}"මෙයින්ද අණුවක් පමණ සිහි සංඥාවක්
නොදුටුවේය" යනු මෙයින් අධ්‍යාත්මික ඇතිවීමෙන් හෝ ප්‍රතිපදාවෙන් හෝ ධර්ම
දෙශනාවෙන් හෝ යෙදුන සංඥාව හෝ පැමුණුන සංඥාව හෝ ලක්ෂණ සංඥාව හෝ කාරණ සංඥාව
හෝ ඨාන සංඥාව හෝ නොලැබූයෙහිය, ඥානය කොයින්දැයි මෙසේද යනුයි. යලිදු අනිත්‍යය
හෝ අනිත්‍ය සංඥාවට අනුලොම්ව හෝ දුක්ඛය හෝ දුක්ඛ සංඥාවට අනුලොම්ව හෝ අනාත්මය
හෝ අනාත්ම සංඥාවට අනුලොම්ව හෝ සංඥා උත්පාද මාත්‍රය හෝ සංඥා නිමිත්ත හෝ
නොලැබූ ඥානය කොයින්දැයි මෙසේද "මෙයින්ද ස්වල්පවූද සංඥාවක් නොදැක්කේය"
යනුයි.

[APZ 76.4](#apz76.4){#apz76.4 .ref .apz}"එහෙයින් ඔබ ඉතා මුළා වශයෙන්
බලන්නෙහිය" යන්නෙහි එහෙයින් යනු ඒ කාරණයෙන් ඒ හේතුවෙන් ඒ ප්‍රත්‍යයෙන් ඒ
නිදානයෙන් මොමූහ ධර්මය වශයෙන් බාල ධර්මය වශයෙන් අඥාන ධර්මය වශයෙන් අමරා
වික්ෂෙප ධර්මය වශයෙන් පිළිගත්තෙහිය, බැලුයෙහිය. දැක්කෙහිය. යනුයි

[Msdiv 77](#msdiv77){#msdiv77 .ref .msdiv}(9 - 8)

[APZ 77.1](#apz77.1){#apz77.1 .ref .apz}"යමෙක් සමයයි හෝ විශෙෂයයි හෝ
පහත්යයි සිතයිද හෙතෙම එයින් විවාද කරන්නේය" යනු සමාන වෙමියි කියා හෝ
ශ්‍රෙෂ්ඨවෙමියි කියා හෝ හීන වෙමියි කියා හෝ යමෙක් සිතාද හෙතෙම ඒ මානයෙන් ඒ
දෘෂ්ටියෙන් ඒ පුද්ගලයා සමග කලහ කරන්නේය. භණ්ඩනය කරන්නේය. විග්‍රහ කරන්නේය
විවාද කරන්නේය මේගධ කරන්නේය. ඔබ මේ ධර්ම විනය නොදන්නෙහිය, (ii) ඔබ වැරදි
මගක් ගත්තෙහිය. මම යහපත් මගට පිළිපන්නේ වෙමි. මම ධර්මයෙන් යුක්තයෙක්මි. ඔබ
ධර්මයෙන් යුක්තනුවූයෙහිය. මුලින් කිවයුත්ත පසුව කීයෙහිය පසුව කිවයුත්ත
මුලින් කීයෙහිය. ඔබගේ පුරුද්ද නොමගට පෙරලුනේය. ඔබ විසින් වාදය නැගුයෙහිය.
නිග්‍රහ කළෙහිය. වාදය ඉදිරි පත්කිරීමට හැසිරෙව (iii) ඉදින් හැකිනම් අවුල
හරුව යනුයි.

[APZ 77.2](#apz77.2){#apz77.2 .ref .apz}"තුන් මානයන්හි කම්පානොවන්නේ සමය,
විශෙෂ යයි ඔහුට හැඟීමක් නොවේ" යනු යමෙකුට මේ මාන තුන ප්‍රහීණවූයේ නම්
මුලින් සිදුනේ නම් ශාන්තවූයේ නම් සංසිඳුනේ නම් ඉපදීමට අයොග්‍යවූයේ නම්
ඥානාග්නියෙන් දැවුයේ නම් හෙතෙම මේ මාන තුනෙහි කම්පා නොවෙයි. කම්පා නොවන
පුද්ගලයාට සමානවෙමියි කියා හෝ ශ්‍රෙෂ්ඨවෙමියි කියා හෝ හීනවෙමියි කියා හෝ "ඒ
මට නොවේ" යනු මට නොවෙයි යනුයි.

[Msdiv 78](#msdiv78){#msdiv78 .ref .msdiv}(9 - 9)

[APZ 78.1](#apz78.1){#apz78.1 .ref .apz}"ඒ බ්‍රාහ්මණ තෙමේ කුමක් ඇත්තයයි
කියන්නේද, යන්නෙහි බ්‍රාහ්මණ යනු ධර්ම සතක් බැහැර කරණ ලද බැවින් බ්‍රාහ්මණ
නමි. (ii) (මෙහි (4-3) 1 ඡෙදය බ්‍රාහ්මණ යන තැන සිට යොදාගත යුතුයි.)
ආශ්‍රිත නොවූ කෙළෙස් බැහැර කළ හෙතෙම බ්‍රහ්ම නමි."

[APZ 78.2](#apz78.2){#apz78.2 .ref .apz}"ඒ බ්‍රාහ්මණ තෙම ඇත්තයයි. කුමක්
කියන්නේද යනු ලොකය ශාස්වතය, මෙයම, සත්‍යය, අනික හිස්යයි කිම කියන්නේද? කිම
ප්‍රකාශ කරන්නේද? කිම ව්‍යවහාර කරන්නේද, ලොකය අශාස්වතය (3-6) 1 (ii) ඡෙදය
යෙදිය යුතුයි) සත්වයා මරණින් මතු නොම වෙයි. නොම නොවෙයි. මෙයම සත්‍යය අනික
හිස්යයි බ්‍රාහ්මණ තෙමේ කිම කියන්නේද? කිම ප්‍රකාශ කරන්නේද කිම ව්‍යවහාර
කරන්නේද? යනුයි.

[APZ 78.3](#apz78.3){#apz78.3 .ref .apz}"හෙතෙම කවරකු සමග බොරුයයි විවාද
කරයිද" යනු බ්‍රහ්මණතෙම මාගේම සත්‍යය ඔබගේ මුසාවයයි කවර මානයකින් කවර
දෘෂ්ටියකින් කවර පුද්ගලයකු සමග කලහ කරන්නේද? ඩබර කරන්නේද, ආරාවුල් කරන්නේද,
විවාද කරන්නේද, කලබල කරන්නේද, ඔබ මේ ධර්ම විනය නොදන්නෙහිය. (මෙහි (9-8) 1
"ඔබ මේ ධර්මවිනය" යනතැන සිට යොදාගත යුතුය.) ඉදින් හැකිනම් අවුලහරුව යනුයි.

[APZ 78.4](#apz78.4){#apz78.4 .ref .apz}"යමකු තුළ සමය, විෂමය කියා හෝ
කිසිවක් නැද්ද" යන්නෙහි යමෙකු තුළ යනු යම් පුද්ගලයකු කෙරෙහි අර්හත්වූ
ක්ෂීණාශ්‍රව කෙනෙකු කෙරෙහි සමාන වෙමියි මානයක් නැත ශ්‍රෙෂ්ඨ වෙමියි මානයක්
නැත. හීන වෙමියි අවමානයක් නැත. විද්‍යමාන නොවෙත්. නොලැබෙත්, ප්‍රහීණය
මුලින් සිඳුනේය, ශාන්තය සංසිඳුනේය, ඉපදීමට අයොග්‍යය, ඥානය නැමති ගින්නෙන්
දැවුනේය.

[APZ 78.5](#apz78.5){#apz78.5 .ref .apz}"හෙතෙම කවරකු සමග වාදයෙහි
යෙදෙන්නේද" යනු හෙතෙම කවර මානයකින් කවර දෘෂ්ටියකින් කවර පුද්ගලයෙකු සමග වාද
කරන්නේද, හැසිරෙන්නේද, කලහ කරන්නේද, ඩබර කරන්නේද, විවාද කරන්නේද, ආරවුල්
කරන්නේද, ඔබ මේ ධර්ම විනය නොදන්නෙහිය (මෙහි (9-8) 1 ඔබ මේ ධර්මවිනය යනතැන
සිට යොදාගත යුතුයි. අවුලහරුව යනුයි.

[Msdiv 79](#msdiv79){#msdiv79 .ref .msdiv}(9 - 10)

[APZ 79.1](#apz79.1){#apz79.1 .ref .apz}ඉක්බිති හලිද්දකානී" නම් ගෘහපති
තෙමේ ආයුෂ්මත් මහා කාත්‍යායනයන් වහන්සේ යම් තැනෙක්හිද එතන්හි පැමුණුනේය.
පැමිණ ආයුෂ්මත් මහා කාත්‍යායනයන් වහන්සේ වැඳ එකත් පසෙක හුන්නේය, එකත් පසෙක
හුන්නාවූ හලිද්දකානී ගෘහපතිතෙමේ ආයුෂ්මත් මහා කාත්‍යායනයන් වහන්සේට මෙසේ
කීවේය. ස්වාමීනි, මහා කාත්‍යායනයන් වහන්ස, භාග්‍යවතුන් වහන්සේ විසින් අෂ්ටක
වර්ගයෙහි මාගන්දිය ප්‍රශ්නයෙහි,

"මුනිතෙමේ වාසස්ථානය අත්හැර (අනිකෙත සාරීව) ගෙදොරක් නැතිව හැසිරෙන්නේ ගමෙහි
එක්වීම නොකරන්නේ ඉදිරිපත් නොකිරීම් වශයෙන් කාමයන්ගෙන් හිස්වූයේ වෙයි.
කෙසේනම් ජනයා සමග කලහ කරන්නේද"

ස්වාමීනි, කාත්‍යානයන් වහන්ස, භාග්‍යවතුන් වහන්සේ විසින් සංක්ෂෙපයෙන්
දෙශනාකරණ ලද මේ භාෂිතයාගේ අර්ථය කෙසේ විස්තර වශයෙන් දැනගත යුතුද, ගෘහපතිය,
රූප ධාතුව වනාහි විඤ්ඤානයට වාසස්ථානයයි, රූප ධාතු රාගයෙන් බැඳුන විඤ්ඤානය
ඔකසාරීයයි කියයි. ගෘහපතිය, වෙදනා ධාතුව වනාහි ගෘහපතිය, සංඥා ධාතුව වනාහි,
ගෘහපතිය, සංස්කාර ධාතුව වනාහි විඤ්ඤානයට වාසස්ථානයයි. සංස්කාර ධාතුරාගයෙන්
බැඳුන විඤ්ඤානය වනාහි "ඔකසාරී" යයි කියයි, ගෘහපතිය, මෙසේ වනාහි ඔකසාරී
වාසස්ථානයෙහි හැසිරෙන්නේ වෙයි.

[APZ 79.2](#apz79.2){#apz79.2 .ref .apz}ගෘහපතිය, කෙසේ වනාහි අනොකසාරී
(වාසස්ථානයෙහි නොහැසිරෙන්නේ) වේද, ගෘහපතිය, රූප ධාතුවගේ වනාහි යම් ඡන්දයක්
යම් රාගයක් යම් බැඳීමක් යම් තෘෂ්ණාවක් වේද, තෘෂ්ණා දෘෂ්ටිය කියනලද යම්
උපායයෝ වෙත්ද, යම් උපාදාන කෙනෙක් වෙත්ද සිත පිළිබඳ යම් අභිනිවේසයෝ වෙත්ද, ඒ
කෙලෙස් තථාගතයන් වහන්සේට ප්‍රහීණය, මුලින් සිඳුන තල්ගසක්මෙන් කරණ ලද්දේය.
නැවත නූපදීම් වශයෙන් අභාවයට පමුණුවන ලද්දේය. එහෙයින් තථාගතයන් වහන්සේ
අනොකසාරී (වාසස්ථානයෙහි නොහැසිරෙන්නේයයි) කියයි. ගෘහපතිය, වෙදනා ධාතුවෙහි
වනාහි, ගෘහපතිය, සංඥා ධාතුවෙහි වනාහි, ගෘහපතිය, සංස්කාර ධාතුවෙහි වනාහි
ගෘහපතිය, විඥාන ධාතුවෙහි වනාහි යම් ඡන්දයක් ඇත්ද, යම් රාගයක් ඇත්ද යම්
බැඳීමක් ඇද්ද, යම් තෘෂ්ණාවක් ඇද්ද, දැඩිව අල්වා ගැනීමේ සිතින් අධිෂ්ඨානයෙන්
බැසගැන්මක් ඇති යම් කෙලෙස් වේද, ඒ කෙලෙස් තථාගතයන් වහන්සේගේ ප්‍රහීණය
මුලින් සිඳුන තල්ගසක් මෙන් කරණ ලද්දේය. නැවත නූපදීම් වශයෙන් අභාවයට පමුණුවන
ලද්දේය. එහෙයින් තථාගතතෙම අනොකසාරීයයි කියනු ලැබේ ගෘහපතිය, මෙසේ වනාහි
අනොකශාරී වෙයි.

[APZ 79.3](#apz79.3){#apz79.3 .ref .apz}ගෘහපතිය, කෙසේ වනාහි නිකෙතසාරී
(වාසස්ථානයක හැසිරෙන්නේ) වේද, ගෘහපතිය, රූප නිමිත්තෙහි වාසස්ථාන වශයෙන්
දැඩිව බැඳීම් "නිකෙතසාරී" යයි කියයි. ශබ්ද නිමිත්තෙහි ගන්ධනිමිත්තෙහි රස
නිමිත්තෙහි ස්පර්ශ නිමිත්තෙහි ධර්ම නිමිත්තෙහි වාසස්ථාන වශයෙන් දැඩිව බැඳීම
"නිකෙතසාරී" යයි කියයි. ගෘහපතිය මෙසේ වනාහි නිකෙත ශාරීයයි කියයි.

[APZ 79.4](#apz79.4){#apz79.4 .ref .apz}ගෘහපතිය, කෙසේ වනාහි අනිකෙතසාරී
වේද? රූප නිමිත්තෙහි වාසස්ථාන වශයෙන් දැඩිව බැඳීම තථාගතයන් වහන්සේට
ප්‍රහීණය, මුලින් සිඳුන තල්ගසක්මෙන් නැවත නූපදීම් බවට අභාවයට පත් කරණ
ලද්දේය. එහෙයින් තථාගතතෙම අනිකෙත සාරීයයි කියයි. ගෘහපතිය, මෙසේ වනාහි
"අනිකෙත" සාරීවෙයි.

[APZ 79.5](#apz79.5){#apz79.5 .ref .apz}ගෘහපතිය කෙසේ වනාහි ගමෙහි ආශ්‍රය
ඇත්තේ වේද, ගෘහපතිය මේ ශාසනයෙහි ඇතැම් භික්ෂුවක් ගිහින් හා බැඳුනේ වාසය
කරයි. සමග සතුටු වන්නේ වෙයි සමග ශොක කරන්නේ වෙයි. සැප ඇතිවූ කල්හි සැපවත්
වෙයි. දුක් ඇතිවූ කල්හි දුක් ඇත්තේ වෙයි. ඔවුන්ගේ වැඩක් ඇතිවූ කල්හි තමන්
එහි යෙදීමට පැමිණෙයි. ගෘහපතිය, මෙසේ වනාහි ගමෙහි ආශ්‍රය ඇත්තේ වෙයි.

[APZ 79.6](#apz79.6){#apz79.6 .ref .apz}ගෘහපතිය, කෙසේනම් ගමෙහි ආශ්‍රය
නොවූයේ වේද, ගෘහපතිය, මේ ශාසනයෙහි ඇතැම් භික්ෂුවක් ගිහීන් හා නොබැඳුනේ වාසය
කරයි. සමග සතුටු නොවන්නේ වෙයි. සමග ශොක නොකරන්නේ වෙයි. ඔවුන් සැපවත්වූ
කල්හි සැපවත් නොවූයේ වෙයි ඔවුන් දුක්වූ කල්හි දුක් නොවූයේ වෙයි. ඔවුන්ගේ
වැඩක් ඇතිවූ කල්හි තමන් එහි යෙදීමට නොපැමිණෙයි. ගෘහපතිය, මෙසේ වනාහි ගමෙහි
ආශ්‍රය නොවූයේ වෙයි.

[APZ 79.7](#apz79.7){#apz79.7 .ref .apz}ගෘහපතිය, කෙසේ නම් කාමයන්ගෙන්
හිස් නුවූයේ වේද, ගෘහපතිය මේ ශාසනයෙහි ඇතැම් භික්ෂුවක් කාමයන්හි නොහළ රාග
ඇත්තේ නොහළ ආශා ඇත්තේ නොහළ ප්‍රෙමය ඇත්තේ නොහළ පිපාසය ඇත්තේ වෙන් නොවූ
පරිදාහ ඇත්තේ වෙන් නොවූ තෘෂ්ණා ඇත්තේ වේද, ගෘහපතිය, මෙසේ වනාහි කාමයන්ගෙන්
හිස් නුවූයේ වෙයි

[APZ 79.8](#apz79.8){#apz79.8 .ref .apz}"ගෘහපතිය, කෙසේ නම් කාමයන්ගෙන්
හිස්වූයේ වේද, ගෘහපතිය, මේ ශාසනයෙහි ඇතැම් භික්ෂූවක් කාමයන්හි වෙන්වූ රාගය
ඇත්තේවේද, වෙන්වූ ආශාව ඇත්තේවේද, වෙන්වූ ප්‍රේමය ඇත්තේවේද, වෙන්වූ පිපාසය
ඇත්තේවේද, වෙන්වූ පරිදාහ ඇත්තේවේද, වෙන්වූ තෘෂ්ණාව ඇත්තේ වේද, ගෘහපතිය,
මෙසේ වනාහි කාමයන්ගෙන් හිස්වූයේ වෙයි. ගෘහපතිය, කෙසේ වනාහි ඉදිරිපත් කිරීම්
ඇත්තේ වේද, ගෘහපතිය, මේ ශාසනයෙහි ඇතැම් භික්ෂුවකට මෙබඳු අදහසක් වෙයි. අනාගත
කාලයෙහි මෙබඳු රූපයක් ඇත්තෙක් වන්නේයයි එහි තෘෂ්ණාවෙන් යුක්තවේද, මෙබඳු
වෙදනාවක් ඇත්තෙක් වන්නෙම්යයි මෙබඳු සංඥාවක් ඇත්තෙක් වන්නෙම්යයි මෙබඳු
සංස්කාරයක් ඇත්තෙක් වන්නෙම්යයි අනාගත කාලයෙහි මෙබඳු විඤ්ඤානයක් ඇත්තෙක්
වන්නෙම්යයි එහි තෘෂ්ණාවෙන් යුක්තවූයේ වෙයි. ගෘහපතිය, මෙසේ වනාහි ඉදිරිපත්
කිරීම ඇත්තේ වෙයි.

[APZ 79.9](#apz79.9){#apz79.9 .ref .apz}ගෘහපතිය, කෙසේ වනාහි ඉදිරිපත්
කිරීම් නැත්තේ වේද, ගෘහපතිය, මේ ශාසනයෙහි ඇතැම් භික්ෂුවකට මෙබඳු අදහසක්
වෙයි. අනාගත කාලයෙහි මෙබඳු රූපයක් ඇති වන්නෙක් වන්නෙම්යයි එහි ආශාවෙන්
යුක්ත නොවූයේ වෙයි. මෙබඳු වේදනාවක් ඇතිවන්නෙක් වන්නෙම් යයි එහි ආශාවෙන්
යුක්ත නුවූයේ වෙයි. මෙබඳු සංඥාවක් ඇතිවන්නෙක් වන්නෙම්යයි එහි ආශාවෙන් යුක්ත
නොවූයේවෙයි. මෙබඳු සංස්කාරයක් ඇතිවන්නෙක් වන්නෙම්යයි, එහි ආශාවෙන් යුක්ත
නොවූයේවෙයි මෙබඳු විඤ්ඤානයක් ඇති වන්නෙක් වන්නෙම්යයි එහි ආශාවෙන් යුක්ත
නොවූයේ වෙයි. ගෘහපතිය, මෙසේ වනාහි ඉදිරිපත්කිරීම් නැත්තේ වෙයි.

[APZ 79.10](#apz79.10){#apz79.10 .ref .apz}ගෘහපතිය, කෙසේ නම් මිනිසා
විසින් කලහ කථාවක් කරණලද්දේවේද, ගෘහපතිය, මෙහි ඇතැම් මිනිසෙක් මෙබඳු කථාවක්
කරණලද්දේ වෙයි. ඔබ මේ ධර්ම විනය නොදන්නෙහිය. (9-8) 1 'ඔබ මේ ධර්ම විනය' යන
තැන සිට යොදාගත යුතුයි.) ඉදින් හැකිනම් අවුල හරුවයි. මෙසේ වනාහි ගෘහපතිය,
මිනිසා විසින් කලහ කථාවක් කරණ ලද්දේවෙයි.

[APZ 79.11](#apz79.11){#apz79.11 .ref .apz}ගෘහපතිය, කෙසේ වනාහි මිනිසා
විසින් කලහ කථාවක් නොකරණ ලද්දේවේද, ගෘහපතිය, මෙහි ඇතැම් මිනිසෙක් මෙබඳුවූ,
කථාවක් නොකරණ ලද්දේවෙයි. ඔබ මේ ධර්මවිනය නොදන්නෙහිය. මෙහි (9-8-1 'ඔබ මේ
ධර්මවිනය' යන තැන සිට යොදාගත යුතුයි.) ඉදින් හැකිනම් අවුල හරුවයි යනුයි.
ගෘහපතිය, මෙසේ වනාහි මිනිසා විසින් කලහ කථාවක් නොකරණ ලද්දේ වෙයි.

[APZ 79.12](#apz79.12){#apz79.12 .ref .apz}ගෘහපතිය, මෙසේ වනාහි
භාග්‍යවතුන් වහන්සේ විසින් අෂ්ටක වර්ගයෙහි මාගන්දිය ප්‍රශ්නයෙහි යමක් දෙශනා
කරණලද්දේද ගෘහපතිය, භාග්‍යවතුන් වහන්සේ විසින් සංක්ෂෙපයෙන් දෙශනා කරණලද මේ
භාෂිතයාගේ මෙසේ විස්තර වශයෙන් අර්ථය දතයුතුයි.

[Msdiv 80](#msdiv80){#msdiv80 .ref .msdiv}(9 - 11)

[APZ 80.1](#apz80.1){#apz80.1 .ref .apz}"යමකින් වෙන්වූයේ ලොවහැසිරෙන්නේ"
යන්නෙහි 'යමකින්' යනු යම් දෘෂ්ටි සමූහයෙන් 'වෙන්වූයේ' යනු කාය දුශ්චරිතයෙන්
හිස්වූයේ විවේකවූයේ යනුයි. "හැසිරෙන්නේ" යනු හැසිරෙන්නේය. වාසය කරන්නේය,
පාලනය කරන්නේය. යැපෙන්නේය. 'ලොව' යනු (1-2-5 (i) ඡෙදය යෙදිය යුතුයි.)

[APZ 80.2](#apz80.2){#apz80.2 .ref .apz}"උත්තමතෙමේ ඒවා තදින් ගෙන
නොකියන්නේය යන්නෙහි 'උත්තම' (නාග) යනු වරද නොකෙරේනුයි නාග නමි. නොයේනුයේ
නාග නමි. නොපැමිණේනුයි නාග නමි. නාග තෙම කෙසේ වරද නොකෙරේද? කෙලෙස්
ඇතිකරවන්නාවූ නැවත භවයක් දෙන්නාවූ පීඩාකරන්නාවූ, දුක් විපාක ඇත්තාවූ නැවත
ජාති ජරා මරණ දෙන්නාවූ ලාමකවූ අකුශල ධර්මයෝ 'වැරදියයි කියත්. භාග්‍යවතුන්
වහන්සේ සභියහට මෙසේ දෙසූහ. 'සියලු ක්ලේශ බන්ධනයන්ගෙන් මිදුන තැනැත්තේ සියලු
සංයෝගයන්හි බන්ධනයන් මුදා හැර සියලු තන්හි නොඇලෙයි. කෙලෙස් දුරුකළ එබඳු
ආත්මභාවයක් ඇති උන්වහන්සේට නාගයයි කියයි." යනුයි.

[APZ 80.3](#apz80.3){#apz80.3 .ref .apz}මෙසේ වැරදි නොකෙරේනුයි නාග නමි.
කෙසේ නොයේනුයි නාග නම්වේද? ඡන්දයෙන් අගතියට නොයයි. ද්වෙෂයෙන් අගතියට නොයයි
මොහයෙන් අගතියට නොයයි භයෙන් අගතියට නොයයි. රාග වශයෙන් නොයයි. ද්වෙෂ වශයෙන්
නොයයි. මොහ වශයෙන් නොයයි. මාන වශයෙන් නොයයි. දෘෂ්ටි වශයෙන් නොයයි. උද්ධච්ච
වශයෙන් නොයයි. විචිකිච්ඡා වශයෙන් නොයයි. වර්ගවූ ධර්මයන්ගෙන් නොයයි. මෙසේ
නොයේනුයි නාග නමි.

[APZ 80.4](#apz80.4){#apz80.4 .ref .apz}කෙසේ නොපැමිණේනුයි නාග නම් වේද,
සෝවාන් මාර්ගයෙන් යම් ක්ලේශයෝ ප්‍රහීණ වූවාහුද, ඒ ක්ලේශයන් නැවත
නොපැමිණෙයි. ආපසු නොඑයි. සකෘදාගාමි මාර්ගයෙන්, අනාගාමි මාර්ගයෙන්, රහත්
මගින් යම් ක්ලෙශයෝ ප්‍රහීණවූවාහුද ඒ ක්ලෙශයෝ නැවත නොපැමිණෙත්. ආපසු නොඑත්.
මෙසේ නොපැමිණේනුයි නාග නමි

[APZ 80.5](#apz80.5){#apz80.5 .ref .apz}"උත්තම තෙමේ ඒවා තදින් ගෙන
නොකියන්නේය" යන්නෙහි නාගතෙම ඒ දෘෂ්ටි ග්‍රහණයන් ගෙන ඉගෙණගෙන පරාමර්ශකොට
නොකියන්නේය. ප්‍රකාශ නොකරන්නේය. ව්‍යවහාර නොකරන්නේය යනුයි.

[APZ 80.6](#apz80.6){#apz80.6 .ref .apz}"ජලයෙන් හෝ මඩින් නොතැවරෙන දියෙන්
උපන් කටු ඇති නෙළුමක් මෙන්" යන්නෙහි 'ඵල' යයි ජලයට කියයි අම්බුජයයි පියුමට
කියයි. කණ්ටකයයි රළුවූ දණ්ඩට කියයි. වාරියයි ජලයට කියයි, වාරිජයයි ජලයෙන්
උපන් පියුමට කියයි. 'ජල' යයි දියට කියයි. පංකයයි මඩට කියයි. යම්සේ ජලයෙන්
උපන් පියුම ජලයෙහිද මඩෙහිද නොතැවරෙයි, නොගැටෙයි. නොඇලුනේය නොගැටුනේය යනුයි.

[APZ 80.7](#apz80.7){#apz80.7 .ref .apz}"මෙසේ ශාන්තිය පවසන මුනිතෙම
ගිජුනොවූයේ කාමයෙහිද ලොකයෙහිද නොඇලුණේ" යන්නෙහි මෙසේ යනු උපමා වචනයයි.
'මුනි' යන්නෙහි මොනයයි ඥානයට කියයි ((2-8) 10 ඡෙදයේ "යම් ප්‍රඥාවක්" යන තැන
සිට 14 ඡෙදය අවසානය දක්වා යෙදිය යුතුයි.) තෘෂ්ණා ජාලය ඉක්මවා සිටියේනුයි
හෙතෙම මුනි නමි.

[APZ 80.8](#apz80.8){#apz80.8 .ref .apz}ශාන්තිය පවසන යනු මුනිතෙමේ
ශාන්තිවාද ඇත්තේය. 'තෘණ' වාද ඇත්තේය, ලෙන වාද ඇත්තේය, සරණ වාද ඇත්තේය, අභය
වාද ඇත්තේය, අච්චුත වාද ඇත්තේය, අමත වාද ඇත්තේය, නිබ්බාණ වාද ඇත්තේය. මෙසේ
මුනි තෙම ශාන්තවාද ඇත්තේය.

[APZ 80.9](#apz80.9){#apz80.9 .ref .apz}"ගිජු නොවූයේ" යන්නෙහි ගිජුයයි
තෘෂ්ණාවට කියයි, යම් රාගයක් ඇලීමක් ((1-3) 4 ඡෙදයේ "යම් ලංවීමක්" යන තැන
සිට යොදාගත යුතුයි.) අකුශල මූලයක් ඇද්ද, යමෙකුගේ ඒ ගිජුකම ප්‍රහීණවූයේද සිඳ
දැමූයේද සංසිඳුනේද ඉපදීමට අයොග්‍යවූයේද ඥානය නමැති ගින්නෙන් දැවුනේද හෙතෙම
ගිජු නොවූයේයයි කියයි. හෙතෙම රූපයෙහි අගිද්ධය. ගිජු නොවූයේය ශබ්දයෙහි,
ගන්ධයෙහි, රශයෙහි ස්පර්ශයෙහි කුලයෙහි ගණයෙහි අවාසයෙහි ලාභයෙහි යසසෙහි
ප්‍රශංසාවෙහි සුඛයෙහි චීවරයෙහි පිණ්ඩපාතයෙහි සේනාසන ගිලන්පස බෙහෙත්
පිරිකරෙහි කාම ධාතුයෙහි රූප ධාතුයෙහි අරූප ධාතුයෙහි කාම භවයෙහි රූප භවයෙහි
අරූප භවයෙහි නෙවසඤ්ඤානාසඤ්ඤා භවයෙහි එකවොකාර භවයෙහි චතුවොකාර භවයෙහි
පඤ්චවොකාර භවයෙහි අතීතයෙහි, අනාගතයෙහි, පවත්නා කාලයෙහි, දැකි, ඇසූ
ඉන්ද්‍රිය තුනකින් ගන්නාලද දෙයෙහි, දැනගතයුතු ධර්මයන්හී ගිජුනොවූයේ
නොගැටුනේ මුර්ඡානොවූයේ නොගැලුනේ දුරුකළ ගිජුකම ඇත්තේ, පහව ගිය ගිජුකම
ඇත්තේ, අත්හළ ගිජුකම ඇත්තේ, වමාරා දැමූ ගිජුකම ඇත්තේ, මිදූ ගිජුකම ඇත්තේ,
සංසිඳුන ගිජුකම ඇත්තේ පහව ගිය රාගය ඇත්තේ අත්හල රාගය ඇත්තේ වමාරාදැමූ රාගය
ඇත්තේ මිදූ රාගය ඇත්තේ ප්‍රහීණ රාග ඇත්තේ සංසිඳුන රාගය ඇත්තේ තෘෂ්ණා
නැතිවූයේ නිවුනේ සිහිල් වූයේ සැපත විඳින්නේ බ්‍රහ්මයා බඳුව තෙමේ වාසය කරයි.

[APZ 80.10](#apz80.10){#apz80.10 .ref .apz}"කාමයෙහිද ලොකයෙහිද නොඇලුණේ"
යන්නෙහි 'කාම' යනු ප්‍රධාන වශයෙන් කාම දෙකකි. එනම් (මෙහි 1, 1 (ii) සිට 3
(ii) දක්වා යෙදිය යුතුයි.)

[APZ 80.11](#apz80.11){#apz80.11 .ref .apz}"ලොකයෙහි යනු අපාය ලෝකයෙහි
මනුෂ්‍ය ලොකයෙහි දිව්‍ය ලොකයෙහි ස්කන්ධ ලොකයෙහි ධාතු ලොකයෙහි, ආයතන ලොකයෙහි
යනුයි.

[APZ 80.12](#apz80.12){#apz80.12 .ref .apz}"ඇලීම්" ලෙප යන්නෙහි ඇලීම්
දෙකකි. තෘෂ්ණා ලෙපයද දෘෂ්ටි ලෙපයද යනුයි. 'මමත්වය' වෙනුවට 'ලෙපයයි' වෙනස්කර
(2-6) 1 (ii) (iii) ඡෙද යෙදිය යුතුයි)

මුනිතෙමේ තෘෂ්ණා ඇලීම දුරුකොට දෘෂ්ටිලෙපය සංසිඳුවා කාමයෙහිද ලොකයෙහිද
නොඇලෙයි. නොඇලුනේ නික්මුනේ මිදුනේ වෙන්වූයේ සීමා නොකරණලද සිතින් වාසය කරයි
යනුයි.

[Msdiv 81](#msdiv81){#msdiv81 .ref .msdiv}(9 - 12)

[APZ 81.1](#apz81.1){#apz81.1 .ref .apz}"ඥාණ ඇත්තේ දැකීමෙන් සිතීමෙන්
සමාන බවට නොපැමිණේ" යන්නෙහි 'නො' යනු ප්‍රතික්ෂෙපයයි. ඥාණ ඇත්තේ යන්නෙහි
සතර මාර්ගඥානයට වෙදයයි කියයි. ප්‍රඥාව, ප්‍රඥෙන්ද්‍රිය, ප්‍රඥා බලය, ධම්ම
විචය සම්බොජ්ඣංගය, වීමංශාව, විපස්සනාව, සම්‍යක් දෘෂ්ටිය, යනුයි. ඒ
වේදයන්ගෙන් ජාති ජරා මරණයාගේ කෙළවරට ගියේ කෙළවරට පැමිණියේ පර්‍ය්‍යන්තයට
ගියේ පර්‍ය්‍යන්ත ප්‍රාප්තවූයේ අවසානයට ගියේ අවසාන ප්‍රාප්තවූයේ තාණ ගතවූයේ
තාණ ප්‍රාප්තවූයේ ලෙන ගතවූයේ ලෙන ප්‍රාප්තවූයේ සරණ ගතවූයේ සරණ ප්‍රාප්තවූයේ
අභය ගතවූයේ අභය ප්‍රාප්තවූයේ අච්චුත ගතවූයේ අච්චුත ප්‍රාප්තවූයේ අමත ගතවූයේ
අමත ප්‍රාප්ත වූයේ නිර්වාණ ගතවූයේ නිර්වාණ ප්‍රාප්තවූයේ නුයී. වෙදයන්ගේ
අන්තයට ගියේනූයි, වෙදගු නමි. වෙදයන්ගෙන් හෝ අන්තයට ගියේනුයි වෙදගූ නමි.
ධර්ම සතක් දන්නා ලද බැවින් වෙදගු නමි. ආත්මදෘෂ්ටිය දන්නාලද්දේ වෙයි. සැකය
දන්නා ලද්දේ වෙයි. සීලබ්බතපරාමාසය දන්නා ලද්දේ වෙයි. රාගය දන්නාලද්දේ වෙයි.
ද්වෙෂය දන්නා ලද්දේ වෙයි. මොහය දන්නා ලද්දේ වෙයි. මානය දන්නා ලද්දේ වෙයි.
කෙළෙස් ඇති කරන්නාවූ පුනර්භවය දෙන්නාවූ දාහය ඇති කරන්නාවූ දුක්විපාක
ඇත්තාවූ නැවත ජාති ජරා මරණයන් දෙන්නාවූ ලාමක අකුශල ධර්මයෝ දැනගන්නා ලදහ.

භාග්‍යවතුන් වහන්සේ සභියහට (මෙසේ දෙසූහ) මේ ලොකයෙහි ශ්‍රමණයන්ගේද
බ්‍රාහ්මණයන්ගේද සියලු වෙදයන් මනාකොට දැන, සියලු වේදනාවන්හි පහවූ රාග ඇත්තේ
සියලු වෙදයන් ඉක්මවා සිටියේනුයි හෙතෙම වෙදගු නමි. යනුයි.

[APZ 81.2](#apz81.2){#apz81.2 .ref .apz}"දැකීමෙන් නොවේ" යන්නෙහි ඔහුගේ
දෙසැට දෘෂ්ටි ගැනීම් දුරුවූහ. සිඳ දැමූහ. ශාන්තවූහ. සංසිඳුනාහ. ඉපදීමට
අයොග්‍යවූහ. ඥානය නමැති ගින්නෙන් දැවුනාහ. හෙතෙම දෘෂ්ටියෙන් නොයයි. බැහැර
නොයයි. පා නොවෙයි එක්තැන් නොකරයි. ඒ දෘෂ්ටිගැන්ම සාර වශයෙන් ඉදිරියට නොයයි.
ආපසු නොඑයි යනුයි.

[APZ 81.3](#apz81.3){#apz81.3 .ref .apz}සිතීමෙන් නොවේ. යනු
පඤ්චෙන්ද්‍රියයන්ගෙන් දැනගෙන හෝ අනුන්ගෙන් ඇසීමෙන් හෝ මහාජන සම්මුතියෙන් හෝ
මානයට නොපැමිණෙයි, නොඑළඹෙයි, ඇතුළු නොවෙයි.

[APZ 81.4](#apz81.4){#apz81.4 .ref .apz}"හෙතෙම එයින් මැඩුණේ සමාන බවට
නොපැමිණේමය" යනු තෘෂ්ණා වශයෙන් හෝ දෘෂ්ටි වශයෙන් නොගන්නේ වෙයි. එය උතුම්
කොට ඇත්තේ එය සරණ කොට ඇත්තේ නොවෙයි. යම්හෙයකින් ඔහුගේ තෘෂ්ණාවද දෘෂ්ටියද
මානයද ප්‍රහීණවූයේ වේද, මුලින් සිඳ දැමූ තල් ගසක් මෙන් නැවත නූපදීම් වශයෙන්
අභාවයට පමුණුවන ලද්දේද, මෙපමණකින් නොගන්නේ වෙයි. එය උතුම්කොට ඇත්තේ නොවෙයි
එය පිහිටකොට ඇත්තේ නොවෙයි.

[APZ 81.5](#apz81.5){#apz81.5 .ref .apz}"කර්මයෙන් හෝ ඇසූ දෙයින් හෝ
හික්මවිය යුත්තෙක් නොවේ" යන්නෙහි කර්මයෙන් නොවේ යනු පුණ්‍යාභි සංස්කාරයෙන්
හෝ අපුණ්‍යාභි සංස්කාරයෙන් හෝ ආනෙඤ්ජාභි සංස්කාරයෙන් හෝ නොයයි, නොපමුණුවයි
පානොවෙයි පැමිණවිය යුත්තේ රැස් නොකරයි.

[APZ 81.6](#apz81.6){#apz81.6 .ref .apz}"කර්මයෙන් හෝ ඇසීමෙන් හෝ හික්මවිය
යුත්තෙක් නොවේ. යන්නෙහි පුණ්‍යාභිසංස්කාරයෙන් හෝ අපුණ්‍යාභිසංස්කාරයෙන් හෝ
ආනෙඤ්ජාභි සංස්කාරයෙන් හෝ නොයයි. නොපැමිණෙයි, පානොවෙයි, රැස් නොකරයි යනුයි

[APZ 81.7](#apz81.7){#apz81.7 .ref .apz}"හෙතෙම ගැනීම් වලට නොපමුණුවන
ලද්දේ" යන්නෙහි පැමිණීම යනු පැමිණීම් දෙකකි, තෘෂ්ණා පැමිණීම දෘෂ්ටි පැමිණීම
යනුයි (2-6) 1 (ii) (iii) මමත්වය යන්න පැමිණීමයයි වෙනස්කොට යොදාගත යුතුයි.
ඔහුගේ තෘෂ්ණාවට පැමිණීම ප්‍රහීණය දෘෂ්ටියට පැමිණීම සංසිඳුනේය. තෘෂ්ණාව
රැස්කිරීම ප්‍රහීණවූ බැවින් හෙතෙම නිවෙසනයන්හි නොපැමිණියේ නොඇළුනේ නොගියේ
නික්මුනේ, හරණ ලද්දේ, වෙන්වූයේ සීමානොවූ සිතින් වාසය කරයි යනුයි.

[Msdiv 82](#msdiv82){#msdiv82 .ref .msdiv}(9 - 13)

[APZ 82.1](#apz82.1){#apz82.1 .ref .apz}"හැඟීම්වල නොඇලුණහුට ගැටළු නැත"
යනු යමෙක් සමථය මුල්කොට ඇති ආර්‍ය්‍ය මාර්ගය වඩාද ඔහුගේ මුල පටන්ම කෙලෙස්
ගැට යටපත්වූයේ වෙයි. අර්හත්වයට පැමිණි කල්හි රහතුන් වහන්සේගේ කෙලෙස් ගැටද
මොහයද නීවරණයන්ද කාමසඤ්ඤාවද ව්‍යාපාද සංඥාවද විහිංසා සංඥාවද දෘෂ්ටි සංඥාවද
ප්‍රහීණ වූවාහු වෙත්. මුලින් සිඳ දැමූ තල්ගසක් මෙන් නැවත නූපදීම් වශයෙන්
අභාවයට පමුණුවන ලද්දාහු වෙත්.

[APZ 82.2](#apz82.2){#apz82.2 .ref .apz}"නුවණින් මිදුණහුට මෝහයෝ නැත."
යනු යමෙක් විදර්ශනා පූර්වාංගමවූ ආර්‍ය්‍ය මාර්ගය වඩාද ඔහුගේ මුලපටන්ම මොහය
යටපත්වූයේ වෙයි. අර්හත්වය පැමිණි කල්හි රහතුන් වහන්සේට මොහයෝද කෙලෙස් ගැටද
නීවරණයෝද කාම සංඥාවෝද ව්‍යාපාද සංඥාවෝද විහිංසා සංඥාවෝද දෘෂ්ටි සංඥාවෝද
ප්‍රහීණවූවාහු වෙත්. මුලින් සිඳි තල්ගසක් මෙන් නැවත නූපදීම් වශයෙන් අභාවයට
පමුණුවන ලද්දාහු වෙත්.

[APZ 82.3](#apz82.3){#apz82.3 .ref .apz}"යමෙක් තුමූ සංඥාවද දෘෂ්ටියද
දැඩිව ගත්තාහුද ඔවුහූ ලොකයෙහි ගැටෙමින් හැසිරෙත්" යනු යමෙක් තුමූ කාම
සංඥාවද ව්‍යාපාද සංඥාවද විහිංසා සංඥාවද යන සංඥාවෝ ගනිත්ද ඔවුහු සංඥා වශයෙන්
ගැටෙත්. රජවරුද රජුන් හා විවාද කරත් ක්ෂත්‍රියයෝද ක්ෂත්‍රියයන් හා විවාද
කරත්. බ්‍රාහ්මණයෝද බ්‍රාහ්මණයන් හා විවාද කරත්. ගෘහපතියෝද ගෘහපතියන් හා
විවාද කරත්. මවද පුතා සමග විවාද කරයි. පුත්‍රයාද මව සමග විවාද කරයි. පියාද
පුතා සමග විවාද කරයි. පුත්‍රයාද පියා සමග විවාද කරයි. සහෝදරයාද සහෝදරයා සමග
විවාද කරයි. සහෝදරියද සහෝදරිය සමග විවාද කරයි. සහෝදරයාද සහෝදරීය සමග විවාද
කරයි. සහෝදරියද සහෝදරයා සමග විවාද කරයි. යහලුවාද යහළුවා සමග විවාද කරයි.
ඔවුහු එහි කලහයට විවාදයට විග්‍රහයට පැමිණියාහු ඔවුනොවුන් අත්වලින්ද ගහගැණීම
කරති. ගල්කැට වලින්ද ගහගනිත් දඬු වලින්ද ගහගණිත්. ආයුධ වලින්ද ගහගණිත්.
ඔවුහු එහි මරණයටද පැමිණෙත්. මරණය සමාන දුකට හෝ පැමිණෙත්. යමෙක් ලොකය
ශාස්වවතයයි හෝ සත්වයා මරණින් මතු නොමවෙයි නොමනොවෙයි කියා හෝ ඔවුහු දෘෂ්ටි
වශයෙන් ගැටෙත්. ශාස්තෘවරයාගෙන් ශාස්තෘවරයා ගැටේ ධර්මයෙන් ධර්මය ගැටේ.
ශ්‍රාවක ගණයාගෙන් ශ්‍රාවක ගණයා ගැටෙත්, දෘෂ්ටියෙන් දෘෂ්ටිය ගැටෙයි
ප්‍රතිපදාවෙන් ප්‍රතිපදාව ගැටෙයි. මාර්ගයෙන් මාර්ගය ගැටෙයි. යලිදු හෝ ඔවුහු
විවාද කරත් කලහ කරත් රංඩු කරත් ඩබර කරත්. විවාදකරත්. ආරාවුල් කරත්. ඔබ මේ
ධර්ම විනය නොදන්නෙහිය. මෙහි (9-8) 1 ස) ඡෙදය යෙදිය යුතුයි) ඉදින් හැකිනම්
අවුල හරුව යනුයි. ඔවුන්ගේ ක්ලෙශ රැස් කිරීම් ප්‍රහීණ නොවූහ. ක්ලෙශ රැස්
කිරීම ප්‍රහීණ නුවූ බැවින් ගතියෙහි ඝට්ටනය වෙත්. ප්‍රෙත විෂයෙහි ඝට්ටනය
වෙත්. මනුෂ්‍ය ලොකයෙහි ඝට්ටනය වෙත්. දිව්‍යලොකයෙහි ඝට්ටනය වෙත්. ගතියෙන්
ගතිය උත්පත්තියෙන් උත්පත්තිය ප්‍රතිසන්ධියෙන් ප්‍රතිසන්ධීය භවයෙන් භවය
සංසාරයෙන් සංසාරය වට්ටයෙන් වට්ටය ගැටෙත්, කියත්, හැසිරෙත්, වාසය කරත්,
පාලනය කරත්, යැපෙත්.

[APZ 82.4](#apz82.4){#apz82.4 .ref .apz}"ලොකයෙහි" (ii) යනු අපාය ලොකයෙහි
මනුෂ්‍ය ලොකයෙහි. දිව්‍යලෝකයෙහි, ස්කන්ධ ලෝකයෙහි ධාතු ලෝකයෙහි ආයතන ලොකයෙහි
යනුයි

මාගණ්ඩියසුත්තනිද්දෙසො නවමො.

[AP de Zoysa]{.author} edition.

Permission to publish was kindly granted by Kumari Jayawardhana.

Digital files were kindly supplied by Sirisumana Godage of [Godage
International Publishing](http://www.godage.com/), who publish a print
edition of this text.

Conversion from PDF was by Janaka of <http://pitaka.lk/>.

The assistance of Amaradasa Liyanagamage, Ven Mettavihari and Maithri
Panagoda is gratefully acknowledged.

Prepared for SuttaCentral by [Ayya Kathrin Vimalañāṇī]{.editor}.
