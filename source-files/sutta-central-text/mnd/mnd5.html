<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='mnd5' lang='si'>
<header>
<ul>
<li class='division'>ඛුද්දකනිකාය</li>
<li class='subdivision'>මහා නිද්දෙශය</li>
<li class='vagga'>අට්ඨකවග්ගො</li>
</ul>
<h1>5. පරමට්ඨක සූත්‍ර නිර්දේශය</h1>
</header>
<p><a class='ref msdiv' id='msdiv31' href='#msdiv31'>Msdiv 31</a>(5 - 1)</p>
<p><a class='ref apz' id='apz31.1' href='#apz31.1'>APZ 31.1</a>“දෘෂ්ටීන් අතර යමක් පරමයයි පිළිගන්නාහු” යන්නෙහි දෘෂ්ටිගතිකවූ ඇතැම් ශ්‍රමණ බ්‍රාහ්මණයෝ ඇත්තාහ. ඔවුහු දෙසැට දෘෂ්ටිගතවූ එක් එක්තරා දෘෂ්ටියක් ගෙන මෙය උතුම්ය, ශ්‍රෙෂ්ඨය ප්‍රමුඛය උත්තමය ගෙන ඉගෙණ පරාමර්ශ කොට ස්වකීය දෘෂ්ටියෙන් වසත්. යම්සේ ගෘහ වාසය ඇත්තාහු ගෘහයන්හි වසත්. වැරදි ඇත්තාහු වැරදි ඇතිව වසත්. කෙලෙස් ඇත්තාහු කෙළෙස් ඇතිව වසත්. එපරිද්දෙන්ම දෘෂ්ටිගතිකවූ ඇතැම් ශ්‍රමණ බ්‍රාහ්මණයෝ ඇත්තාහ. ඔවුහු දෙසැට දෘෂ්ටීන් අතරෙන් එක් එක්තරා දෘෂ්ටියක් ගෙන මෙය උතුම්ය මෙය ශ්‍රෙෂ්ඨය මෙය ප්‍රමුඛයයි ගෙන ඉගෙන පරාමර්ශ කොට ස්වකීය ස්වකීය දෘෂ්ටියෙන් වසත්.</p>
<p><a class='ref apz' id='apz31.2' href='#apz31.2'>APZ 31.2</a>“ලොව සත්ත්වතෙමේ යම් උතුම් දෙයක් කෙරේද” යන්නෙහි යමක් උසස් තන්හි තබාද ආශ්‍රය, ශ්‍රෙෂ්ඨය, ප්‍රමුඛය. උත්තමයයි කෙරේද, මේ ධර්මය මනාකොට ප්‍රකාශ කරණ ලද්දේය. මේ ශ්‍රාවක ගණයා මනාකොට පිළිපන්නේය. මේ දෘෂ්ටිය උතුම්ය. මේ ප්‍රතිපදාව මනාකොට පණවන ලදී. මේ මාර්ගය නෛර්‍ය්‍යානිකයයි උසස් තන්හි තබාද අග්‍රය, ශ්‍රෙෂ්ඨය, ප්‍රමුඛය, උත්තමයයි කෙරේද (එබඳු අදහසක් උපදවාද,</p>
<p><a class='ref apz' id='apz31.3' href='#apz31.3'>APZ 31.3</a>“සත්ත්වයා” යනු සත්වයා (මෙහි (1) 7 (ii) ඡෙදය යෙදිය යුතුයි)</p>
<p><a class='ref apz' id='apz31.4' href='#apz31.4'>APZ 31.4</a>“ලොව” යනු අපාය ලොකයෙහි (මෙහි (1-5) 5 ඡෙදයේ අග කොටස යෙදිය යුතුයි.)</p>
<p><a class='ref apz' id='apz31.5' href='#apz31.5'>APZ 31.5</a>“එහෙයින් සෙස්සෝ හීනයයි සියල්ලන්ට කියයි.” යනු තම ශාස්තෘවරයා, ධර්මය, ශ්‍රාවක ගණයා දෘෂ්ටිය ප්‍රතිපදාව, මාර්ගය හැර සියලු අන්‍යවාදයන් අත්හරියි (ii) ඒ ශාස්තෘ තෙම සර්වඥ නොවේ. ධර්මය ස්වාක්ඛාත නොවේ. ශ්‍රාවක ගණයා මනාව පිළිපන්නේ නොවේ. දෘෂ්ටිය යහපත් නොවේ. ප්‍රතිපදාව මනාකොට පණවන ලද්දේ නොවේ. මාර්ගය නෛර්‍ය්‍යානික නොවේ. මෙහි ශුද්ධියක් හෝ පාරිශුද්ධියක් හෝ මිදීමක් හෝ නැත හීනය, ලාමකය, කුඩායයි මෙසේ කියයි. මෙසේ ප්‍රකාශ කරයි.</p>
<p><a class='ref apz' id='apz31.6' href='#apz31.6'>APZ 31.6</a>“එහෙයින් විවාදයන් නොඉක්මවූයේ” යන්නෙහි “එහෙයින්” යනු ඒ කාරණයෙන් ඒ හේතුවෙන් ඒ ප්‍රත්‍යයයෙන් ඒ නිදානයෙන් යනු.</p>
<p><a class='ref apz' id='apz31.7' href='#apz31.7'>APZ 31.7</a>“විවාදයන්” යනු දෘෂ්ටි කළහයෝ දෘෂ්ටිගණ්ඩනයෝ නොඉක්මවූයේය. සමථයට පත් නොවූයේය.</p>
<p><a class='ref msdiv' id='msdiv32' href='#msdiv32'>Msdiv 32</a>(5 - 2)</p>
<p><a class='ref apz' id='apz32.1' href='#apz32.1'>APZ 32.1</a>“යම් හෙයකින් දුටුවෙහි, ඇසූවෙහි සිල් හා වත්හි මුතයෙහිද තමා තුළ ආනිසංසය දකීනම් තමා තුළ යනු යමක් තමා කෙරෙහි තෙමේයයි දෘෂ්ටි ගත් තැනැත්තාට කියයි. තමන්ගේ දෘෂ්ටියෙහි ආනිශංස දෙකක් දකියි. මෙලොව ආනිශංසයද පරලොව ආනිශංසයද යනුයි. දෘෂ්ටියෙහි මෙලොව ආනිශංස කවරේද, ශාස්තෘවරයා යම් දෘෂ්ටිකයෙක්වේද ශ්‍රාවකයෝද ඒ දෘෂ්ටිය ඇත්තෝ වෙත්. (ii) ශ්‍රාවකයෝ එබඳු දෘෂ්ටිය ඇති ශාස්තෘවරයාට සත්කාර කරත්. ගරු කරත්. බහුමාන කරත්. වඳිත්. ඒ හේතුවෙන් සිවුරු පිණ්ඩාහාර සෙනසුන් ගිලන්පස බෙහෙත් පිරිකර ලබයි. මේ දෘෂ්ටියේ මෙලොව ආනිශංසයයි (iii) දෘෂ්ටියේ පරලොව ආනිශංස කවරේද? සඩ මේ දෘෂ්ටිය නාගබව පිණිස හෝ ගුරුළු බව පිණිස හෝ යක්ෂ බව පිණිස හෝ අසුර බව පිණිස හෝ ගාන්ධර්ව බව පිණිස හෝ මහා රාජ බව පිණිස හෝ ශක්‍ර බව පිණිස හෝ බ්‍රහ්ම බව පිණිස හෝ දෙව බව පිණිස හෝ සුදුසුය. මේ දෘෂ්ටිය ශුද්ධිය පිණිස ප්‍රමාණය. මිදීම පිණිස විමුක්තිය පිණිස සුදුසුය. මේ දෘෂ්ටියෙන් පිරිසිදු වෙත්. මේ දෘෂ්ටියෙන් පිරිසිදු වන්නෙමි. මිදෙන්නෙමියි මතු ඵලයක් බලාපොරොත්තු වන්නේ වෙයි. මේ දෘෂ්ටියේ පරලොව ආනිශංසයයි.</p>
<p>තමන්ගේ දෘෂ්ටියෙන් මේ ආනිශංස දෙක දකිත්. දර්ශන ශුද්ධියෙන්ද ආනිශංස දෙකක් දකියි. ශ්‍රවණ ශුද්ධියෙන්ද ආනිශංස දෙකක් දකියි. ශීල ශුද්ධියෙන්ද ආනිශංස දෙකක් දකියි. ව්‍රත ශුද්ධියෙන්ද ආනිශංස දෙකක් දකියි මුත ශුද්ධියෙන්ද ආනිශංස දෙකක් දකියි. එනම් මෙලොව ආනිශංසයද පරලොව ආනිශංසයද යන දෙකයි. මුත ශුද්ධියෙන් ආනිශංස දෙකක් දකියි. එනම් මෙලොව ආනිශංසයද පරලොව ආනිශංසයද යනුයි. මුත ශුද්ධියෙන් මෙලොව ආනිශංස කවරේද? ශාස්තෲවරයා යම් දෘෂ්ටියක නම් ශ්‍රාවකයෝද ඒ දෘෂ්ටිගතුවෝ වෙති. (මෙහි 1 (ii) ඡෙදයයෙදිය යුතුයි) මේ මුත ශුද්ධියේ මෙලොව ආනිශංසයයි. මුත ශුද්ධියේ පරලොව ආනිශංස කවරේද මේ ශුද්ධිය නාග බව පිණිස ප්‍රමාණය (මෙහි 1 (iv) යෙදිය යුතුයි) මේ මුත ශුද්ධියේ පරලොව ආනිශංසයයි. මුත ශුද්ධියේද මේ ආනිශංස දෙකම දකිත්.</p>
<p><a class='ref apz' id='apz32.2' href='#apz32.2'>APZ 32.2</a>“හෙතෙමේ එහි ලා එයම පිළිගැනීමෙන්” යන්නෙහි එයම යනු ඒ දෘෂ්ටිය ගත් තැනැත්තා, එහි යනු ස්වකීය දෘෂ්ටියෙන් ස්වකීය කැමැත්තෙන් ස්වකීය රුචියෙන් ස්වකීය ලබ්ධියෙන්</p>
<p><a class='ref apz' id='apz32.3' href='#apz32.3'>APZ 32.3</a>“පිළිගැනීමෙන්” යනු මෙය උතුම්ය අග්‍රය ශ්‍රෙෂ්ඨයයි ගෙන ඉගෙන පරාම්ර්ශය කොට බැස, යනුයි.</p>
<p><a class='ref apz' id='apz32.4' href='#apz32.4'>APZ 32.4</a>“අන් සියල්ල පහත් කොට බලයි” යනු අනික් ශාස්තෘවරයකු ධර්මය ශ්‍රාවක ගණයා දෘෂ්ටිය ප්‍රතිපදාව මාර්ගය හීන වශයෙන් නිහීණ වශයෙන් පහත් වශයෙන් දකියි. බලයි</p>
<p><a class='ref msdiv' id='msdiv33' href='#msdiv33'>Msdiv 33</a>(5 - 3)</p>
<p><a class='ref apz' id='apz33.1' href='#apz33.1'>APZ 33.1</a>“දක්ෂයෝ එයම ගැටයයි කියත්.” යන්නෙහි යම් ඒ ස්කන්ධයන්හි දක්ෂයෝ ධාතූන්හි දක්ෂයෝ ආයතනයන්හි දක්ෂයෝ පටිච්චසමුප්පාදයෙහි දක්ෂයෝ සතිපට්ඨානයන්හි දක්ෂයෝ සම්‍යක් ප්‍රධානයන්හි දක්ෂයෝ ඍද්ධිපාදයන්හි දක්ෂයෝ ඉන්ද්‍රියයන්හි දක්ෂයෝ බලයන්හි දක්ෂයෝ බොජ්ඣංගයන්හි දක්ෂයෝ මාර්ගයෙහි දක්ෂයෝ ඵලයෙහි දක්ෂයෝ නිර්වාණයෙහි දක්ෂයෝ මෙසේ කියත්. මෙය බඳුමක්ය, මෙය ඇල්මක්ය, මෙය බන්ධනයක්ය, මෙය කිලුටක් යයි මෙසේ කියත්. මෙසේ ප්‍රකාශ කරත්. මෙසේ ව්‍යවහාර කරත්.</p>
<p><a class='ref apz' id='apz33.2' href='#apz33.2'>APZ 33.2</a>“යමක් ඇසුරු කෙළේ අන්‍යයා පහත්කොට සලකයි” යනු යම් ශාස්තෘවරයකු, ධර්මය, ශ්‍රාවකගණයා, දෘෂ්ටිය, ප්‍රතිපදාව, මාර්ගය ආශ්‍රය කළේ වෙතට එළඹියේ යනුයි. “ අන්‍යයා පහත්යයි බලයි” යනු අනික් ශාස්තෘවරයකු ධර්මය ශ්‍රාවක සමූහයා දෘෂ්ටිය ප්‍රතිපදාව මාර්ගය හීන වශයෙන් නිහීන වශයෙන් පහත් වශයෙන් බලයි, දකියි</p>
<p><a class='ref apz' id='apz33.3' href='#apz33.3'>APZ 33.3</a>“එයින් වනාහි දුටුවක් හෝ ඇසූවක් හෝ සිල් හා වත් හෝ භික්ෂුතෙමේ ඇසුරු නොකරන්නේය” යන්නෙහි එයින් යනු එහෙයින් ඒ කාරණයෙන් ඒ නිදානයෙන් දැකීම හෝ දැකීමේ ශුද්ධිය හෝ ඇසීම හෝ ඇසීමේ ශුද්ධිය හෝ මුතය හෝ මුත ශුද්ධිය හෝ ශීලය හෝ ශීල ශුද්ධිය හෝ ව්‍රතය හෝ ව්‍රත ශුද්ධිය හෝ ආශ්‍රය නොකරන්නේය, නොගන්නේය. පරාමර්ශ නොකරන්නේය. ඇතුල් නොවන්නේය.</p>
<p><a class='ref msdiv' id='msdiv34' href='#msdiv34'>Msdiv 34</a>(5 - 4)</p>
<p><a class='ref apz' id='apz34.1' href='#apz34.1'>APZ 34.1</a>“ඥානයෙන් හෝ සිල් හා ව්‍රතයෙන් හෝ ලොකයෙහි දෘෂ්ටියද කල්පනා නොකරන්නේය” යන්නෙහි අෂ්ට සමාපත්ති ඤාණයෙන් හෝ පඤ්චාභිඥා ඥානයෙන් හෝ මිථ්‍යා ඥානයෙන් හෝ ශීලයෙන් හෝ ව්‍රතයෙන් හෝ ශීල ව්‍රත දෙකින්ම හෝ දෘෂ්ටියෙන් හෝ සුදුසු නොකරන්නේය. නූපදවන්නේය.</p>
<p><a class='ref apz' id='apz34.2' href='#apz34.2'>APZ 34.2</a>“ලොකයෙහි” යනු අපාය ලොකයෙහි (මෙහි (3 4) 6 ඡෙදය යෙදිය යුතුයි)</p>
<p><a class='ref apz' id='apz34.3' href='#apz34.3'>APZ 34.3</a>“නුවණින් හෝ සිල් හා වතින් හෝ තමා සමයයි කියාද හීනයෙකැයි” හෝ විශෙෂ කෙනෙකැයි කියාද නොසිතන්නේය. සමානවෙමියි තමා නොපැමිණෙන්නේය. (ii) ජාතියෙන් හෝ ගෝත්‍රයෙන් හෝ කුලයෙන් හෝ රූ සපුවෙන් හෝ ධනයෙන් හෝ ඉගෙණීමෙන් හෝ කර්මායතනයෙන් ශිල්පායතනයෙන් හෝ විද්‍යායතනයෙන් හෝ ශ්‍රැතයෙන් හෝ ප්‍රතිභානයෙන් හෝ අන්‍ය යම් යම් කරුණු වලින් හෝ යනුයි.</p>
<p><a class='ref apz' id='apz34.4' href='#apz34.4'>APZ 34.4</a>“හීනයෙකැයි හෝ විශෙෂ කෙනෙකැයි හෝ නො සිතන්නේය” හීනයෙක් වෙමියි තමාට නින්දා නොකරන්නේය. ජාතියෙන් හෝ ගොත්‍රයෙන් හෝ (මෙහි 2 (ii) යෙදිය යුතුයි) අනික් එක්තරා වස්තුවකින් හෝ හීනයෙක් යයි නොසිතන්නේය. උසස්යයි නොසිතන්නේය.</p>
<p><a class='ref msdiv' id='msdiv35' href='#msdiv35'>Msdiv 35</a>(5 - 5)</p>
<p><a class='ref apz' id='apz35.1' href='#apz35.1'>APZ 35.1</a>“ආත්ම දෘෂ්ටි හැර දැඩිසේ නොගන්නේ” යන්නෙහි “ආත්ම දෘෂ්ටිය හැර” යනු ආත්ම දෘෂ්ටිය දුරු කොට “ආත්ම දෘෂ්ටිය හැර” යනු තමායයි ගැන්ම බැහැර කොට “ආත්ම දෘෂ්ටිය හැර” යනු තමායයි ගැන්ම දුරුකොට ආත්ම දෘෂ්ටිය හැර යනු තෘෂ්ණා වශයෙන් දෘෂ්ටි වශයෙන් ගන්නාලද්ද පරාමර්ශ කරණ ලද්ද ඇලෙන ලද්ද බැස ගන්නාලද්ද දුරුකොට විනාශ කොට නූපදින බවට පමුණුවා යනුයි. අනුපාදියානො යනු උපාදාන සතරින් දැඩි කොට නොගන්නේ පරාමර්ශ නොකරන්නේ ඇතුල් නොවන්නේ යනුයි.</p>
<p><a class='ref apz' id='apz35.2' href='#apz35.2'>APZ 35.2</a>“හෙතෙම නුවණින් හෝ ඇසුරු කිරීමක් නොකරයි” යනු අෂ්ට සමාපත්ති ඥානයෙන් හෝ පඤ්චාභිඥා ඥානයෙන් හෝ තෘෂ්ණා ආශ්‍රය හෝ දෘෂ්ටි ආශ්‍රය හෝ නොකරයි නූපදවයි.</p>
<p><a class='ref apz' id='apz35.3' href='#apz35.3'>APZ 35.3</a>“හෙතෙම වනාහි වියතුන් අතර වර්ගව හැසිරෙන්නෙක් නොවේ” යන්නෙහි ඒකාන්තයෙන් හෙතෙම ව්‍යක්තයන් අතරෙහි භින්නවූවන් අතරෙහි අදහස් දෙකක් දරන්නවුන් අතරෙහි නොයෙක් දෘෂ්ටි ගතුවන් අතරෙහි නොයෙක් අදහස් දරන්නවුන් අතරෙහි නොයෙක් රුචිකයන් අතරෙහි නොයෙක් ලබ්ධිකයන් අතරෙහි නොයෙක් දෘෂ්ටි ආශ්‍රයෙන් ආශ්‍රයවූවන් අතරෙහි ඡන්දයෙන් අගතියට යන්නවුන් අතරෙහි ද්වෙෂයෙන් අගතියට යන්න වුන් අතරෙහි මොහයෙන් අගතියට යන්නවුන් අතරෙහි භයෙන් අගතියට යන්නවුන් අතරෙහි ඡන්දයෙන් අගතියට නොයයි ද්වෙෂයෙන් අගතියට නොයයි මෝහයෙන් අගතියට නොයයි. භයෙන් අගතියට නොයයි. රාග වශයෙන් නොයයි. ද්වෙෂ වශයෙන් නොයයි. දෘෂ්ටි වශයෙන් නොයයි. උද්ධච්ච වශයෙන් නොයයි. විචිකිච්ඡා වශයෙන් නොයයි. අනුසස් වශයෙන් නොයයි. භෙදවූ ධර්මයන්ගෙන් නොයයි. නොපැමිණෙයි.</p>
<p><a class='ref apz' id='apz35.4' href='#apz35.4'>APZ 35.4</a>“හෙතෙම කිසිම දෘෂ්ටියක් කරා නොපැමිණෙයි.” ඔහුගේ දෙසැට දෘෂ්ටීහු ප්‍රහීනවූහ. මුලින් සිඳුනාහ. සන්සිඳුනාහ. උත්පත්තියට අයොග්‍යවූහ. ඥානය නමැති ගින්නෙන් දැවුනාහ, හෙතෙම කිසිම දෘෂ්ටියක් බලාපොරොත්තු නොවෙයි.</p>
<p><a class='ref msdiv' id='msdiv36' href='#msdiv36'>Msdiv 36</a>(5 - 6)</p>
<p><a class='ref apz' id='apz36.1' href='#apz36.1'>APZ 36.1</a>“යමෙකුට මෙහි හෝ එහි හෝ භවාභවයන්හි බලාපොරොත්තුවක් මෙතැන නැත” යන්නෙහි ඔහුට යනු අර්හත් ක්ෂීණාශ්‍රවයන් වහන්සේට යනුයි. “අන්තය” යන්නෙහි ස්පර්ශය එක් අන්තයකි. ස්පර්ශය ඇතිවීම දෙවෙනි අන්තයයි, අතීතය එක් අන්තයකි. අනාගතය දෙවෙනි අන්තයයි සුඛ වේදනාව එක් අන්තයකි. දුක් වේදනාව දෙවෙනි අන්තයයි. නාමය එක් අන්තයකි. රූපය දෙවෙනි අන්තයයි. සවැදෑරුම් ආධ්‍යාත්මික ආයතනයෝ එක් අන්තයකි. සවැදෑරුම් බාහිර ආයතනයෝ දෙවන අන්තයයි. ආත්ම දෘෂ්ටිය එක් අන්තයකි. ආත්ම දෘෂ්ටිය ඇතිවීම අනික් අන්තයයි. පණිධියයි තෘෂ්ණාවට කියනු ලැබේ. ‘යම් රාගයක් ඇද්ද’ (1-3) 4 ‘ඡෙදයේ යම් ඇලීමක් ඇද්ද’ යන තැන් යොදාගත යුතුයි) අභිධ්‍යාව, ලෝභය, අකුශල මූලය යනුයි. භවාභවාය යනු භවයෙන් භවය පිණිස කර්මභවය පිණිස පුනර්භවය පිණිස කාම භවය පිණිස කර්ම භවය පිණිස කාම භවය පිණිස රූපභවය පිණිස කර්මභවය පිණිස පුනර්භවය පිණිස කාමභවය පිණිස පුනර්භවය පිණිස රූප භවය පිණිස පුනර්භවය පිණිස අරූප භවය පිණිස කර්මභවය පිණිස අරූප භවය පිණිස නැවත නැවත භවය පිණිස නැවත නැවත ඉපදීම පිණිස නැවත නැවත ආත්මභාවයක් ඇති කිරීම පිණිස නැවත නැවත ඉපදීම පිණිස නැවත නැවත ප්‍රතිසන්ධිය පිණිස</p>
<p><a class='ref apz' id='apz36.2' href='#apz36.2'>APZ 36.2</a>“මෙහි යනු ස්වකීය ආත්ම භාවය “එහි” අන්‍ය ආත්ම භාවයයි. “මෙතැන” යනු ස්වකීය රූප වෙදනා සඤ්ඤා සංඛාර විඤ්ඤානයෙහි. “එහි” යනු අන්‍ය රූප වෙදනා සඤ්ඤා සංඛාර විඤ්ඤානයෝයි. “මෙහි” යනු සවැදෑරුම් ආධ්‍යාත්මික ආයතනයෝයි. “එහි” යනු සවැදෑරුම් බාහිර ආයතනයෝයි. “මෙහි” යනු මනුෂ්‍ය ලෝකයෙහිය. “එහි” යනු දිව්‍යලොකයෙහිය. “මෙහි” යනු කාම ධාතුවයි. “එහි” යනු රූප ධාතු අරූප ධාතුයි. “මෙහි” යනු කාම ධාතු රූප ධාතුයි. “එහි” යනු අරූපධාතුවයි.</p>
<p><a class='ref apz' id='apz36.3' href='#apz36.3'>APZ 36.3</a>යමකුට මෙහි හෝ එහි හෝ භවා භවයන්හි දෙ අන්තයෙහි බලාපොරොත්තුවක් නැත්ද” යමෙකුට අන්ත දෙකෙහිම භවයෙන් භවය පිණිස මෙලොවද පරලොවද “ප්‍රණිධි නම් තෘෂ්ණාව’ත බලාපොරොත්තු නැත්තේය. නූපදියි. ප්‍රහීණය. මුලින් සින්දේය සංසිඳුනේය ඉපදීමට අයොග්‍ය විය ඥානාග්නියෙන් දැවුනේය.</p>
<p><a class='ref apz' id='apz36.4' href='#apz36.4'>APZ 36.4</a>“ඔහුට කිසිම ඇතුළත් වීමක් නැත්ද” යන්නෙහි ඇතුළත්වීම (නිවෙශනා) යනු නිවේශනයෝ දෙකකි. තෘෂ්ණා නිවෙශනයද දෘෂ්ටි නිවෙශනයද යන දෙකයි මමත්වය වෙනුවට නිවේශනය කියා වෙනස්කර (2-6) 1, (ii) (iii) ඡෙද යෙදිය යුතුයි.) “ඔහුට” යනු අර්හත්වූ ක්ෂීණාශ්‍රවයන් වහන්සේට කිසියම් නිවෙශනයක් නැත. නූපදිත්, ප්‍රහීණවූයේය. සංසිඳුනේය. ඉපදීමට නුසුදුසුය. ඥානය නැමති ගින්නෙන් දැවුයේය.</p>
<p><a class='ref apz' id='apz36.5' href='#apz36.5'>APZ 36.5</a>“ධර්මයන්හි නිශ්චය කොට පිළිගන්නා ලද්දක්” යන්නෙහි ‘ධර්මයන්හි යනු දෙසැට දෘෂ්ටීන්හි නිශ්චය කොට යනු නිශ්චය කොට විනිශ්චයකොට කල්පනාකොට සමකොට බලා තීරණය කොට විස්තරකොට “පිළිගන්න ලද්ද, යනු සීමාකොට ගෙන, කොටස් කොටගෙන, ඉඩ වශයෙන් ගෙන රැස්කිරීමකොටගෙන, කැටිකොටගෙන මෙය සත්‍යයි, සිදුවූ දෙය, මෙහි වෙනස්වීමක් නැතැයි ගන්නා ලද්දක් ස්පර්ශ කරණ ලද්දක් බැසගන්නා ලද්දක් ඇලෙන ලද්දක් නැත්තේය, නූපදියි, සංසිඳුනේය, ඉපදීමට අයොග්‍ය විය. ඥානය නමැති ගින්නෙන් දැවුයේය.</p>
<p><a class='ref msdiv' id='msdiv37' href='#msdiv37'>Msdiv 37</a>(5 - 7)</p>
<p><a class='ref apz' id='apz37.1' href='#apz37.1'>APZ 37.1</a>“ඔහුට මේ දුටුවෙහි හෝ ඇසුවෙහි හෝ මුතයෙහි හෝ කල්පනා කළ ස්වල්පයක් පමණ හෝ සංඥාවක් නැත, යන්නෙහි ඔහුට යනු අර්හත්වූ ක්ෂීණාශ්‍රවයන් වහන්සේට දැකීමේ හෝ දැකීමේ ශුද්ධියෙහි හෝ ඇසීමේ හෝ ඇසීමේ ශූද්ධියෙහි හෝ මුතයෙහි හෝ මුත ශුද්ධියෙහි හෝ සංඥාව පෙරටුකොට ඇති සංඥාව කල්පනාව කොට ඇති සංඥාව විස්තරය කොට ඇති සංඥාවෙන් උසස්ව තබන ලද සංඥාවෙන් පිළියෙළ කළ රැස් කරණ ලද තබන ලද දෘෂ්ටියක් නැත. නොලැබෙත්, සිඳුනේය. ඉපදීමට අයොග්‍ය විය. ඥානය නමැති ගින්නෙන් දැවුනේය.</p>
<p><a class='ref apz' id='apz37.2' href='#apz37.2'>APZ 37.2</a>“දෘෂ්ටිය නොඇදගන්නා ඒ බ්‍රාහ්මණයා” යන්නෙහි ධර්ම සතක් දුරු කිරීමෙන් බ්‍රාහ්මණ නමි. එනම් ආත්ම දෘෂ්ටිය දුරු කරණ ලද්දේවෙයි (මෙහි (4-3) 1 (ii) ඡෙදය යෙදිය යුතුයි.) ආශ්‍රය නැති කෙළෙස් දුරු කළ හෙතෙම බ්‍රාහ්මණයයි කියනු ලැබේ. දෘෂ්ටිය නොගන්නාවූ පරාමර්ශ නොකරන්නාවූ එයට ඇතුල් නොවන්නාවූ, ඒ බ්‍රාහ්මණයා යනුයි.</p>
<p><a class='ref apz' id='apz37.3' href='#apz37.3'>APZ 37.3</a>“මේ ලොකයෙහි කුමක් කරණකොට කල්පනා කරන්නේද” යන්නෙහි කල්පනා දෙකකි. තෘෂ්ණා කල්පනාව හා දෘෂ්ටි කල්පනාව යනුයි. (ii) (“මමත්වය වෙනුවට” කල්පනාව කියා වෙනස් කර (2-6) 1 (ii) (iii) ඡෙද යෙදිය යුතුයි) (iii) ඔහුගේ තෘෂ්ණා අදහස සිදුරුවිය. දෘෂ්ටි අදහස සංසිඳුනේය. තෘෂ්ණා අදහස දුරුවූ බැවින් දෘෂ්ටි අදහස සංසිඳුන බැවින් කවර රාගයකින් කල්පනා කරන්නේද. කවර ද්වෙෂයකින් කල්පනා කරන්නේද කවර මොහයකින් කල්පනා කරන්නේද කවර මානයකින් කල්පනා කරන්නේද කවර දෘෂ්ටියකින් කල්පනා කරන්නේද, කවර සිතේ නොසන්සුන් කමකින් කල්පනා කරන්නේද, කවර සැකයකින් කල්පනා කරන්නේද කවර කෙළෙස්වලින් කල්පනා කරන්නේද, රාගයෙන් යුක්තයයි කියා හෝ ද්වෙෂයෙන් යුක්තයයි කියා හෝ මොහයෙන් යුක්තයයි කියා හෝ එකට බැඳුනේය. කියා හෝ සිතින් දැඩිසේ ගත්තේය කියා හෝ අවුලට පත්වූයේය කියා හෝ ඇතිවූ බවට ගියේ යයි කියා හෝ උත්සාහවත් බවට ගියේයයි කියා හෝ වේද, ඒ අභිසංස්කාරයෝ (රැස් කිරීම්) ප්‍රහීණවූහ. අභිසංස්කාරයන් ප්‍රහීණවූ බැවින් ගතියට කවරකින් කල්පනා කරන්නේද, නිරිසතෙක කියා හෝ තිරිසනෙක කියා හෝ ප්‍රෙත යොනිකයෙකැයි කියා හෝ මිනිසෙකැයි කියා දෙවියෙකැයි කියා හෝ රූපියෙකැයි කියා හෝ අරූපියෙකැයි කියා හෝ සඤ්ඤීය කියා හෝ අසඤ්ඤිය කියා හෝ නෙවසඤ්ඤී නාසඤ්ඤීය කියා හෝ කවරකින් කල්පනා කරවන්නේද, එබඳු හේතුවක් නැත. එබඳු ප්‍රත්‍යයක් නැත. එබඳු කාරණයක් නැත.</p>
<p><a class='ref apz' id='apz37.4' href='#apz37.4'>APZ 37.4</a>“මේ ලොකයෙහි කුමකින්” යනු අපාය ලොකයෙහි (මෙහි (4-6) අග ඡෙදය යෙදිය යුතුයි.)</p>
<p><a class='ref msdiv' id='msdiv38' href='#msdiv38'>Msdiv 38</a>(5 - 8)</p>
<p><a class='ref apz' id='apz38.1' href='#apz38.1'>APZ 38.1</a>“කල්පනා නොකෙරෙත්, ප්‍රධාන කර නොගනිත්.” කල්පනා යනු කල්පනා දෙකකි. තෘෂ්ණා කල්පනාවද දෘෂ්ටි කල්පනාවද යනුයි (මෙහි 3 (ii) ඡෙදය යෙදිය යුතුයි.)</p>
<p>(iii) තෘෂ්ණා කල්පනාව කවරේද? යම්තාක් තෘෂ්ණාවෝ සීමා කරණ ලද වට කරණලද මමය මාගේයයි ගන්නාලද මේ දෙය මාගේයයි අර දෙය මාගේය, මෙපමණ මාගේය. මෙපමණකින් මාගේය. මාගේ රූප, ශබ්ද, ගන්ධ, රශ, ස්පර්ශ ඇතිරිලි, පොරෝනා, දාසි දාසයන්, එළු, බැටලු, ඌරු, කුකුල්, ඇත්, අස්, ගව, වෙළඹුන්, කෙත්, වතු, රන්රුවන්, ගම් නියම්ගම් රාජධානිය, රටය, ජනපදය, ගබඩාය, කොටුගුල්ය යන මේවාද හුදෙක් මහා පෘථිවියද මමය මාගේයයි ගනියි. යම්තාක් එක්සිය අටක් තෘෂ්ණාවෙන් ආශ්‍රිතවූ සියල්ලම මමය මාගේ යයි සිතයි (iv) දෘෂ්ටි කල්පනාව කෙසේද, (v) විසි වැදෑරුම් ආත්ම දෘෂ්ටිය දශ වස්තුක මිථ්‍යාදෘෂ්ටිය දශ වස්තුක අන්නග්‍රාහික දෘෂ්ටිය, එබඳු යම් දෘෂ්ටියක් ඇද්ද වැරදි අවබොධයක් ඇද්ද දෘෂ්ටි නමැති අවුලක් ඇද්ද දෘෂ්ටි නමැති කාන්තාරයක් ඇද්ද දෘෂ්ටි නමැති නපුරු කටුවක් ඇද්ද දෘෂ්ටිකම්පාවක් ඇද්ද, දෘෂ්ටි නමැති සංයෝජනයක් ඇද්ද ගැන්මක් ඇද්ද, පිළිගැන්මක් ඇද්ද, බැස ගැන්මක් ඇද්ද, වැරදි මාර්ග ඉදිරිපත් කිරීම් දෙකකි. තෘෂ්ණාව ඉදිරිපත් කිරීමද දෘෂ්ටිය ඉදිරිපත් කිරීමද යනුයි. (“මමත්වය” වෙනුවට “ඉදිරිපත් කිරීම” කියා වෙනස්කර (2-6) 1 (ii) (iii) ඡෙද යෙදිය යුතුයි.) උන්වහන්සේලාගේ තෘෂ්ණාව ඉදිරිපත් කිරීම ප්‍රහීණ දෘෂ්ටිය ඉදිරිපත් කිරීම සංසිඳුනේය. තෘෂ්ණාව ඉදිරිපත් කිරීම ප්‍රහීණවූ බැවින් දෘෂ්ටිය ඉදිරිපත් කිරීම සංසිඳුන බැවින් තෘෂ්ණාව හෝ දෘෂ්ටිය හෝ පෙරටු කොට නොහැසිරෙත්. තෘෂ්ණා ධ්වජය තෘෂ්ණා කොඩිය නැත්තේවේ. දෘෂ්ටිය අධිපති වීමක් නැත. තෘෂ්ණාව හෝ දෘෂ්ටිය හෝ පිරිවරා හැසිරීමක් නැත.</p>
<p><a class='ref apz' id='apz38.2' href='#apz38.2'>APZ 38.2</a>මාර්ගයක් ඇද්ද, බොරුවක් ඇද්ද, තීර්ථායතනයක් ඇද්ද, වැරදි ගැන්මක් ඇද්ද, විපර්‍ය්‍යාස ගැන්මක් ඇද්ද, වැරදි ගැන්මක් ඇද්ද, වැරදි දෙයක් නිවැරදි යයි ගැන්මක් වේද යම්තාක් දෙසැට දෘෂ්ටියක් ඇද්ද, මේ දෘෂ්ටි කල්පනාවයි. උන්වහන්සේලාගේ තෘෂ්ණා කල්පනාව ප්‍රහීණය. දෘෂ්ටි කල්පනාව සංසිඳුනේය. තෘෂ්ණා කල්පනාව ප්‍රහීණවූ බැවින් දෘෂ්ටි කල්පනාව සංසිඳුන බැවින් ඔවුහු තෘෂ්ණා කල්පනාව හෝ දෘෂ්ටි කල්පනාව හෝ ඇති නොකරත්. නූපදවත්. “පෙරටු නොකෙරෙත්.” යනුයි</p>
<p><a class='ref apz' id='apz38.3' href='#apz38.3'>APZ 38.3</a>“ධර්මයද ඔවුන්ට නොපිළිගැනුණේය.” යන්නෙහි ලොකය ශාස්වතය මෙය සත්‍යයයි අනික හිස්යයි පිළිගැන්මක් නැත. ලොකය අශාස්වතය, ලොකය කෙළවරක් ඇත්තේය. ඒ ජීවයයි ඒ ශරීරයයි අනිකක් ජීවය අනිකක් ශරීරය වෙයි. සත්වයා මරණින් මතු නොවෙයි සත්වයා මරණින් මතුවෙයි. මරණින් මතු සත්වයා නොමවෙයි. නොම නොවෙයි. මෙයම සත්‍යයයි අනික් දේ හිස්යයි පිළිගැන්මක් නැත.</p>
<p><a class='ref apz' id='apz38.4' href='#apz38.4'>APZ 38.4</a>බ්‍රාහ්මණතෙමේ ශීලයෙන් වත් පිළිවෙතින් හික්මවිය යුත්තෙක් නොවේ” යන්නෙහි “නො” යනු ප්‍රතික්ෂෙපයයි. බ්‍රාහ්මණ යනු ධර්ම සතක් ප්‍රතික්ෂෙප කළ බැවින් බ්‍රාහ්මණ නමි. එනම්, ආත්ම දෘෂ්ටිය බැහැර කරණ ලද්දේවෙයි. (මෙහි (4-3) 1 (ii) ඡෙදය යෙදිය යුතුයි) ආශ්‍රය නොවූ කෙළෙස් දුරුකළ හෙතෙමේ බ්‍රහ්ම නමි.</p>
<p><a class='ref apz' id='apz38.5' href='#apz38.5'>APZ 38.5</a>“බ්‍රාහ්මණතෙමේ ශීලයෙන් වත් පිළිවෙතින් හික්ම වියයුත්තේ නොවේ.” යන්නෙහි බ්‍රාහ්මණතෙම ශීලයෙන් හෝ ව්‍රතයෙන් හෝ ශීල ව්‍රත දෙකින්ම හෝ නොයයි නූසුලයි.</p>
<p><a class='ref apz' id='apz38.6' href='#apz38.6'>APZ 38.6</a>“නොසෙල්වෙන්නා පරතෙරට ගියේ ආපසු නොඑයි.” යන්නෙහි පරතෙර යනු අමෘතවූ නිර්වාණයයි. යම් ඒ කෙනෙක් සියලු සංස්කාරයන් සංසිඳවූයේ සියලු කෙලෙස් යටපත් කළේ තෘෂ්ණාව ක්ෂය කළේ විරාග නම්වූ නිරොධ නම්වූ නිර්වාණයයි කියද්ද එය එතරය. හෙතෙම පරතෙරට ගියේය. පරතෙරට පැමිණියේය. කෙළවරට ගියේය. කෙළවරට පැමිණියේය. ඔහුට ජාති මරණ සංස්කාරයන් නැත. නැවත ඉපදීමක් නැත.</p>
<p><a class='ref apz' id='apz38.7' href='#apz38.7'>APZ 38.7</a>“පරතෙරට ගියේ ආපසු නොඑයි” සෝවාන් මාර්ගයෙන් යම් කෙලෙස් ප්‍රහීණවීද ඒ කෙලෙස් නැවත නොපැමිණෙයි. ආපසු නොඑයි. සකෘදාගාමි මාර්ගයෙන් යම් කෙලෙස් ප්‍රහීණවීද ඒ කෙලෙස් නැවත නොපැමිණෙයි. අනාගාමි මාර්ගයෙන් යම් කෙලෙස් ප්‍රහීණවීද ඒ කෙලෙස් නැවත නොපැමිණෙයි. අර්හත් මාර්ගයෙන් යම් කෙලෙස් ප්‍රහීණවීද ඒ කෙලෙස් නැවත නොපැමිණෙයි, ආපසු නොඑයි.</p>
<p><a class='ref apz' id='apz38.8' href='#apz38.8'>APZ 38.8</a>“නොසෙල්වෙන්නා” යනු රහතුන් වහන්සේයි. කරුණු පසකින් ‘නොසෙල්වෙන්නා’ නමි. ඉෂ්ටානිෂ්ටයන් දුරුකළ බැවින්, කෙලෙස් දුරුකළ බැවින්, සසර තරණය කළ බැවින්, මුදන ලද බැවින්, එය දක්වන ලද බැවින් කෙසේ රහතන් වහන්සේ ඉෂ්ටානිෂ්ට දෙක්හි තාදීවූසේක්ද, රහතන් වහන්සේ ලාභයෙහිද තාදීය, අලාභයෙහිද තාදීය, කීර්තියෙහිද තාදීය, ප්‍රශංසාවෙහිද තාදීය, අප්‍රශංසාවෙහිද තාදීය, නින්දාවෙහිද තාදීය, සැපතෙහිද තාදීය, දුකෙහිද තාදීය, ඉදින් එකකු ඇවිත් ඇඟෙහි සුවඳ විලවුන් උලන්නේද ඉදින් එකකු ඇවිත් වෑයකින් සසින්නේද එහි ඇලීමක් නැත. අනික් කරුණෙහි ක්‍රොධයක් නැත. අනුකූල බවද ක්‍රොධයද දුරුකළේ හැපීම හෝ නැසීම නැත්තේ ඇල්මක් හෝ විරොධයක් නැත්තේය, මෙසේ රහතන් වහන්සේ ඉෂ්ටානිෂ්ටයන්හි තාදී සේක. කෙසේ රහතන් වහන්සේ මුදන ලද බැවින් තාදීසේක්ද? රහතන් වහන්සේ රාගය දුරුකළේය. වමාරා දැමුයේය, මිදුයේය. ප්‍රහීණ කළේය, ද්වෙෂය දුරුකළේය, වමාරා දැමුයේය. මිදුයේය, ප්‍රහීණ කළේය මෝහය දුරුකළේය. වමාරා දැමුයේය. ප්‍රහීණ කළේය. සියලු කෙළෙස් සියලු දුසිරිත් සියලු දැවිලි සියලු තැවීම් සියලු අකුසලයන් රැස්කිරීම් දුරුකළේ මිදුයේ ප්‍රහීණවූයේ සංසිඳුයේ යනුයි. මෙසේ රහතන් වහන්සේ කෙළෙස් දුරු කෙළේනුයි තාදීනමි. කෙසේ නම් රහතන් වහන්සේ තරණය කළේනුයි තාදී නම් වේද?</p>
<p>රහතන් වහන්සේ කාමොඝය (කාමය නමැති සැඩ වතුර) තරණය කළේය. භවොඝය තරණය කළේය. දෘෂ්ටි ඔඝය තරණය කළේය. අවිද්‍යා ඔඝය තරණය කළේය. සියලු සංස්කාර මාර්ගය තරණය කළේය. ඉක්මවූයේය උන්වහන්සේ වැස නිමවූයේය. පුරුදුකළ ගමන් ඇත්තේය උන්වහන්සේට ජාති මරණ සංසාරයන් නැත. නැවත ඉපදීමක් නැත. මෙසේ රහතන් වහන්සේ තරණය කළේනුයි “නොසෙල් වෙන්නා” නමි. කෙසේ රහතන් වහන්සේ මුදන ලද්දේනුයි “නොසෙල්වෙන්නේ” (තාදී) නම් වේද? රහතන්වහන්සේ ගේ රාගයෙන් සිත මිදුනේය. ද්වෙෂයෙන් සිත මිදුනේය, මොහයෙන් සිත මිදුනේය. (මෙහි (3-4 1 ඡෙදයේ රාගයෙන් සිත මිදුන බැවීන් යන තැන් සිට ‘ශාන්තවූයේ වේ.’ දක්වා යොදන්න.) සියලු කෙලෙස්වලින් සිත මිදුනේය, සියලු දුශ්චරිතවලින් (මෙහි (5-6) අග ඡෙදය යෙදිය යුතුයි.) මෙසේ රහතන් වහන්සේ මිදුන බැවින් තාදී නමි. කෙසේ රහතන් වහන්සේ දක්වන ලද්දේනුයි තාදී නම් වේද? රහතන් වහන්සේ සීලය ඇති කල්හි සීලය ඇත්තේයයි දැක්වූයේය. ශ්‍රද්ධාව ඇති කල්හි ශ්‍රද්ධාව ඇත්තේයයි දැක්වූයේය. වීර්‍ය්‍යය ඇති කල්හි වීර්‍ය්‍යය ඇත්තේයයි දැක්වූයේය, සිහිය ඇති කල්හි සිහිය ඇත්තේයයි දැක්වූයේය. සමාධිය ඇතිකල්හි සමාධිය ඇත්තේයයි දැක්වූයේය ප්‍රඥාව ඇති කල්හි ප්‍රඥා ඇත්තේයයි දැක්වූයේය, විද්‍යාව ඇති කල්හි ත්‍රිවිද්‍යා ඇත්තේයයි දැක්වූයේය. අභිඥාව ඇති කල්හි ෂට් අභිඥා ඇත්තේයයි දැක්වූයේය. එබැවින් තාදී නම් වන සේක. මෙසේ රහතන් වහන්සේ එය දක්වන ලද්දේනුයි “තාදී” නම් වේ.</p>
<p class='endsutta'>පරමට්ඨකසුත්තනිද්දෙසො පඤ්චමො.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Kathrin Vimalañāṇī</span>.</p>
</footer>
</article>
</body>
</html>
