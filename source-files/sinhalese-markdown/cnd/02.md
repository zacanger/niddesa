-   ඛුද්දක නිකාය
-   චූල නිද්දේසය

# පාරායණ වර්ගය

## 1. අජිත තරුණයාගේ ප්‍රශ්න

[Msdiv 57](#msdiv57){#msdiv57 .ref .msdiv}"කවරකු විසින් ලොකය වසන ලද්දේද,
කවරකු නිසා නොපෙනේද, කවරකින් තැවරුනේ යයි කීයෙහිද, කුමක් ඇසූ කල්හි බිය ගෙන
දේදැයි" ආයුෂ්මත් අජිතතෙමේ ඇසීය.

[Msdiv 58](#msdiv58){#msdiv58 .ref .msdiv}"අජිතයෙනි, ලොකය අවිද්‍යාවෙන්
වැසෙන ලදී. මසුරුකම කරණකොට ගෙනද ප්‍රමාදය කරණකොට ගෙනද නොපෙනේ. තණ්හාව ආලෙප
යයි කියමි. දුක මහත් භය වන්නේයයි" භාග්‍යවතුන් වහන්සේ වදාළසේක.

[Msdiv 59](#msdiv59){#msdiv59 .ref .msdiv}"හැමතන්හි තණ්හා වතුර ගලා
බසිත්. තද ජල පහර වැළැක්වීම කුමක්ද? සැඩ පහරවල නැවතීම කියව. කවරකින් මහ
වතුර වසනු ලැබේදැයි" අජිත විචාළේය.

[Msdiv 60](#msdiv60){#msdiv60 .ref .msdiv}"අජිතය, ලොකයෙහි කාමාදී යම්
ජලපහරක් ඇද්ද සිහිය ඔවුන් වලක්වන බැම්මය. ඒ සිහියම කාමාදී ජල පහරවල
වැළැක්මයයි කියමි. මොව්හු නුවණින් සම්පූර්ණයෙන් වසනු ලැබේයයි" බුදුහු
වදාළසේක.

[Msdiv 61](#msdiv61){#msdiv61 .ref .msdiv}"නිදුකානෙනි, ප්‍රඥාවද, සිහියද,
නාමරූප දෙකද කවරතැනෙක්හි නැතිවේද විචාරණ ලද මට මෙය කියනු මැනවයි" අජිත තෙමේ
විචාලේය.

[Msdiv 62](#msdiv62){#msdiv62 .ref .msdiv}"අජිතය, යම් මේ ප්‍රශ්නයක්
විචාළේද එය තොපට කියමි. යම් තැනෙක්හි නාමයද, රූපයද, ඉතිරි නොකොට නිරුද්ධවේද
සිතේ නිරුද්ධයෙන් නාමරූප දෙක නිරුද්ධ වේ.

[Msdiv 63](#msdiv63){#msdiv63 .ref .msdiv}"යම් අනිත්‍යාදී වශයෙන් කල්පනා
කරණ ලද ධර්ම කෙනෙක් ඇද්ද මේ ලොකයෙහි යම් ශෛක්ෂකෙනෙක් වෙද්ද, පණ්ඩිතවූ නුඹ
වහන්සේ ඔවුන්ගේ ඉරියව් මට ප්‍රකාශ කළ මැනව."

[Msdiv 64](#msdiv64){#msdiv64 .ref .msdiv}"කාමයන්හි ගිජුනොවන්නේය. සිතින්
අවුල් නොවන්නේය. සියලු ධර්මයන්හි දක්ෂවූ සිහි ඇති මහණතෙම පිරිනිවෙන්නේය."

අජිතමාණවපුච්ඡා පඨමා.

## 2. තිස්ස මෙත්තෙය්‍ය මාණවකයාගේ ප්‍රශ්න

[Msdiv 65](#msdiv65){#msdiv65 .ref .msdiv}"මේ ලොකයෙහි කවරෙක් සතුටුවූයේද,
කවරෙකුට තෘෂ්ණා දෘෂ්ටි ආදී කම්පාවීම් නොවෙද්ද අන්ත දෙක දැන මද නුවණින්
නොගෑවේද, මහා පුරුෂයායයි කවරෙකුට කියයිද මේ ලොකයෙහි කවරෙක් වැසීම ඉක්ම
වූයේදැයි" ආයුෂ්මත් තිස්ස මෙත්තෙය්‍යතෙම ඇසීය.

[Msdiv 66](#msdiv66){#msdiv66 .ref .msdiv}භාග්‍යවතුන් වහන්සේ,
"මෙත්තෙය්‍යය, කාමයන්හි දොස් දැක මාර්ග බ්‍රහ්මචර්යයන් යුක්තවූ පහවූ තෘෂ්ණා
ඇති හැම කල්හි සිහියෙන් යුත් අනිත්‍යාදී වශයෙන් සිත නිවුනාවූ මහණෙක් වේද"
ඔහුට කම්පාවීම් නැත්තාහ.

[Msdiv 67](#msdiv67){#msdiv67 .ref .msdiv}"හෙතෙම අන්ත දෙක දැන මැද
ප්‍රඥාවෙන් නොගෑවෙයි ඒ මහා පුරුෂයා යයි කියනු ලැබේ. හෙතෙම මේ ලොකයෙහි වැසීම
ඉක්ම වූයේයයි" වදාළසේක.

තිස්සමෙත්තෙය්‍යමාණවපුච්ඡා දුතියා.

## 3. පුණ්ණක මාණවකයාගේ ප්‍රශ්න

[Msdiv 68](#msdiv68){#msdiv68 .ref .msdiv}"තෘෂ්ණාව නැතිකිරීමේ මුල
දැනගන්නා ප්‍රශ්නයක් අසනු කැමැත්තෙන් පැමිණියේ වෙමි. මේ ලොකයේ බොහෝ
ජටිලයෝද, මනුෂ්‍යයෝද ක්ෂත්‍රියයෝද බ්‍රාහ්මණයෝද, දෙවියන්ට යාග කළාහුද, එය
විචාරමි. භාග්‍යවතුන් වහන්සේ මෙය වදාළ මැනවයි" ආයුෂ්මත් පුණ්ණතෙමේ විචාළේය.

[Msdiv 69](#msdiv69){#msdiv69 .ref .msdiv}"පුණ්ණකය, මේ ලොකයෙහි යම්කිසි
බොහෝ මනුෂ්‍ය වූද ක්ෂත්‍රීයවූද බ්‍රාහ්මණවූ ඍෂිකෙනෙක් දෙවියන්ට යාග කළාහුද,
පුණ්ණකය, රූපාදිය පතමින් මනුෂ්‍ය භාවය බලාපොරොත්තුවෙන් ජරාව ඇසුරුකළාහුම
යාග කළාහුයයි" භාග්‍යවතුන් වහන්සේ වදාළසේක.

[Msdiv 70](#msdiv70){#msdiv70 .ref .msdiv}"මේ ලෝකයෙහි යම්කිසි බොහෝ ඍෂි
කෙනෙක් ඇද්ද මනුෂ්‍ය කෙනෙක් ඇද්ද, ක්ෂත්‍රියයෙක් බ්‍රාහ්මණයෙක් දෙවියන්ට
යාග කළාහුද කිමෙක්ද ඔව්හු යාගයෙහි අප්‍රමාදව යාග කරමින් ජාති ජරා මරණ
නැතිකළාහුද, විචාළ මෙය භාග්‍යවතුන් වහන්සේ වදාළ මැනවයි" ආයුෂ්මත් පුණ්ණක
තෙමේ කීයේය.

[Msdiv 71](#msdiv71){#msdiv71 .ref .msdiv}"පුණ්ණකය, ඔව්හු යාගයන්හි
යෙදුනාහු භවාශාවෙන් යුක්තවූවාහු රූපාදිය පතත්, දන් දුන් අයට ප්‍රශංසා කරත්,
වචන කියත්, ලාභ නිසා කාමයන්ම පතත්, එහෙයින් ජාතිය ජරාව එතර නොකළාහුයයි"
භාග්‍යවතුන් වහන්සේ වදාළහ.

[Msdiv 72](#msdiv72){#msdiv72 .ref .msdiv}"දන්දෙන ඔව්හු ඉදින් නිදුකානන්
වහන්ස, ජාති ජරා දෙක නොඉක්මෙව්වාහුද නැවත කවරෙක් දෙව් මිනිස් ලෙව්හි ඉපදීමද
ජරාවද මරණයද එතර කෙළේදැයි අසමි. එය භාග්‍යවතුන් වහන්සේ මට වදාළ මැනවයි"
ආයුෂ්මත් පුණ්ණකතෙමේ කීයේය.

[Msdiv 73](#msdiv73){#msdiv73 .ref .msdiv}"පුණ්ණකය, ලොකයෙහි තමාට අයත්වූද
අනුන්ට අයත්වූද ආත්මභාවයන් දැන ලොකයෙහි කිසි තැනක කම්පාවක් නැද්ද, ශාන්තවූ
දුශ්චරිතාදී දුම් නැති, රාගාදී දුක් නැති ඉපදීම ජරාව තරණය කළේයයි" වදාළ
සේක."

පුණ්ණකමාණවපුච්ඡා තතියා.

## 4. මෙත්තගු මාණවක ප්‍රශ්නය

[Msdiv 74](#msdiv74){#msdiv74 .ref .msdiv}වෙද දත් පුරුදුකළ ගුණධර්ම ඇති
ඔහු දනිමි. ලොකයෙහි යම් කෙනෙක් නානා, ප්‍රකාරද මොව්හු දුකට කුමක් හෙයින්
ගියාහු දැයි" ආයුෂ්මත් මෙත්තගු තෙමේ විචාළේය.

[Msdiv 75](#msdiv75){#msdiv75 .ref .msdiv}"මෙත්තගු මාණවකයෙනි, මගෙන්
ඒකාන්තයෙන් දුකට හෙතුව අසන්නෙහිය. දැනීම පරිදි එය තොපට ප්‍රකාශ කරමි.
ලොකයෙහි නානාප්‍රකාරවූ යම් දුකක් වේද, තෘෂ්ණාදී උපධීන් ඊට මුලය.

[Msdiv 76](#msdiv76){#msdiv76 .ref .msdiv}"යම්කිසි කෙනෙක් ඒකාන්තයෙන්
තෘෂ්ණාදිය කෙරේද ඒ බාලතෙමේ නැවත නැවත දුකට පැමිණේ. එහෙයින් දන්නාවූ සංසාර
දුක ඉපදීමට හෙතුව කෙලෙස් දන්නේ පව් නොකරන්නේයයි" භාග්‍යවතුන් වහන්සේ වදාළහ.

[Msdiv 77](#msdiv77){#msdiv77 .ref .msdiv}"යමක් විචාළේ නම් අපට ප්‍රකාශ
කෙළේය. අනිකක් විචාරමි. එය වදාරණු මැනවි. පණ්ඩිතයෝ ජාති ජරාශොක පරිදෙවයන්ද
මහජල පහරද කෙසේ එගොඩ කරත්ද, මුනි තෙමේ එය මට ප්‍රකාශද කරණු මැනව. එසේමැයි
මේ ධර්මය ඔබ වහන්සේ දන්නාසේක."

[Msdiv 78](#msdiv78){#msdiv78 .ref .msdiv}"මෙත්තගුවෙනි, මේ ආත්මයෙහි මට
ප්‍රත්‍යක්ෂ ඒ ධර්මය තොපට ප්‍රකාශ කරන්නෙමි. යමක් දැන සිහි ඇතිව හැසිරෙන්නේ
ලොකයෙහි තෘෂ්ණාව දුරුකරන්නේ යයි" භාග්‍යවතුන් වහන්සේ වදාළහ.

[Msdiv 79](#msdiv79){#msdiv79 .ref .msdiv}"මහා ඍෂීන් වහන්ස, ඒ උත්තම
ධර්මයට මම සතුටු වෙමි. යමක් දැන සිහි ඇතිව හැසිරෙන්නේ ලොකයෙහි තෘෂ්ණාව
දුරුකරන්නේය.

[Msdiv 80](#msdiv80){#msdiv80 .ref .msdiv}"මෙත්තගු මාණවකයෙනි, උඩ යට සරස
මැද යමක් මනාකොට දන්නෙහිද මොවුන් කෙරෙහි ආශාවද දෘෂ්ටියෙන් ගැනීමද විඤ්ඤාණයද
අත්හැර සසර නොසිටින්නේ යයි" භාග්‍යවතුන් වහන්සේ වදාළහ.

[Msdiv 81](#msdiv81){#msdiv81 .ref .msdiv}"මෙබඳු විහරණ ඇති සිහි ඇති
අප්‍රමාදවූ මහණතෙම මමත්වය වශයෙන් ගන්නා වස්තු අත්හැර හැසිරෙන්නේ ඒ ඤාණවන්ත
තෙමේ මෙලොවම ජාති ජරා ව්‍යාධි පරිදෙව දුක අත්හරින්නේය.

[Msdiv 82](#msdiv82){#msdiv82 .ref .msdiv}"මහර්ෂීන් වහන්සේගේ මේ වචනයට
සතුටු වෙමි. භවත් ගෞතමයන් වහන්ස, අපට නිර්වාණය මනාකොට වදාරණ ලදී.
ඒකාන්තයෙන් භාග්‍යවතුන් වහන්සේ දුක් දුරු කළසේක. එසේම මේ ධර්මය ඔබවහන්සේ
විසින් දන්නා ලදී.

[Msdiv 83](#msdiv83){#msdiv83 .ref .msdiv}"යම් බඳුවූ මුනිතෙමේ මනාකොට
අවවාද කරන්නේද ඒකාන්තයෙන් ඔව්හුද දුක දුරුකරන්නේය. නාගයන් වහන්ස පැමිණ ඔබ
වහන්සේ වඳිමි. භාග්‍යවතුන් වහන්සේ මට මනාකොට අවවාද කරන්නේනම් යෙහෙක.

[Msdiv 84](#msdiv84){#msdiv84 .ref .msdiv}"අත්හරින ලද පව් ඇති නුවණින්
පරතෙරට ගිය. රාගාදී කිසිවක් නැති කාමභාවයෙහි නොඇලුණු යම් බ්‍රාහ්මණයෙක්
වේද, හෙතෙම ඒකාන්තයෙන් මේ ඔඝය තරණය කෙළේය. එතෙරවූයේද වෙයි. සැක නැත්තේ හුල්
නැත්තේ පරතෙරට ගියේය.

[Msdiv 85](#msdiv85){#msdiv85 .ref .msdiv}"මේ ලොකයෙහි වෙද දත් නුවණැති
යම් මනුෂ්‍යයෙක් ලොකු කුඩා භවයන්හි මේ ඇල්ම අත්හැර පහවූ තණ්හා ඇත්තේ දුක්
නැත්තේ ආශා නැත්තේ ජාති ජරා තරණය කෙළේ යයි කියමි."

මෙත්තගූමාණවපුච්ඡා චතුත්ථී.

## 5. ධොතක මාණවක ප්‍රශ්න

[Msdiv 86](#msdiv86){#msdiv86 .ref .msdiv}"මහර්ෂීන් වහන්ස, ඔබ වහන්සේගෙන්
විචාරමි. භාග්‍යවතුන් වහන්සේ මට ප්‍රකාශකරණු මැනව, ඔබවහන්සේගේ වචනයට
කැමතිවෙමි. ඔබ වහන්සේගේ වචන අසා නිශ්ශබ්දව තමාගේ නිවණෙහි හික්මෙන්නෙමියි"
ආයුෂ්මත් ධොතක තෙමේ විචාළේය.

[Msdiv 87](#msdiv87){#msdiv87 .ref .msdiv}"ධොතකය, මේ ශාසනයෙහිම එසේ නම්
කෙලෙස් තවන වීර්ය ඇතිව සිහි ඇතිව කෙලෙස් තවව. මෙයින් අසා තමා නිශ්ශබ්ද
නිවනෙහි හික්මෙවයි" භාග්‍යවතුන් වහන්සේ වදාළහ.

[Msdiv 88](#msdiv88){#msdiv88 .ref .msdiv}"මම දිව්‍ය මනුෂ්‍ය ලොකයෙහි
රාගාදිය නැති ඉරියව් පවත්වන බමුණෙකු දකිමි. සම්පූර්ණ ඇස් ඇති ඔබ වඳිමි
ශ්‍රෙෂ්ඨයාණෙනි, මාගේ සැකය දුරුකරණු මැනවි."

[Msdiv 89](#msdiv89){#msdiv89 .ref .msdiv}"ධොතකය මම ලොකයෙහි සැක ඇති
කිසිවෙකු මිදවීමට නොයන්නෙමි. ශ්‍රෙෂ්ඨ ධර්මය දැන මෙසේ ඔබ මේ සැඩපහර තරණය
කරව."

[Msdiv 90](#msdiv90){#msdiv90 .ref .msdiv}"ශ්‍රෙෂ්ඨයාණෙනි, කරුණා කරමින්
අනුශාසනා කළ මැනව. මම යම් විවේක ධර්මයක් දැනගන්නෙම් අහස මෙන් වෙනසකට
නොපැමිනෙන්නෙම්. මෙහිම සිටියේ තෘෂ්ණා දෘෂ්ටීන් ආශ්‍රිත නොවූයේ
හැසිරෙන්නෙමි."

[Msdiv 91](#msdiv91){#msdiv91 .ref .msdiv}භාග්‍යවතුන් වහන්සේ "ධොතකය තොපට
ශාන්තිය කියමි. මෙලොවම රාගාදී උපද්‍රව රහිතව යමක් දැන සිහි ඇතිව හැසිරෙන්නේ
ලොකයෙහි තෘෂ්ණාව දුරුකරව්."

[Msdiv 92](#msdiv92){#msdiv92 .ref .msdiv}"යමක් දැන සිහි ඇතිව හැසිරෙන මම
බුදුරජාණන් වහන්සේ කෙරෙහිත් උතුම් ශාන්තිය කෙරෙහිත් සතුටුවෙමි. ලොකයෙහි
තෘෂ්ණාව දුරුකරමි."

[Msdiv 93](#msdiv93){#msdiv93 .ref .msdiv}භාග්‍යවතුන් වහන්සේ "ධොතකය, උඩද
යටද සරසද මැදද යමක් මනාකොට දන්නෙහිද, ලොකයෙහි මෙය සංඝ යයි දැන භවයෙන්
භවයෙහි තෘෂ්ණාව නොකරව."

ධොතකමාණවපුච්ඡා පඤ්චමී.

## 6. උපසීම මාණවක සූත්‍රය

[Msdiv 94](#msdiv94){#msdiv94 .ref .msdiv}"ශ්‍රෙෂ්ඨයානෙනි. මම පුද්ගලයෙකු
හෝ ධර්මයක් හෝ ආශ්‍රය නොකොට මහත් කෙලෙස් සැඩපහර තරණය කරන්ට නොහැක්කෙමි.
යමක් ආශ්‍රය කොට සැඩපහර තරණය කරම්ද නුවණැස් ඇත්ත ඊට අරමුණු වදාරන්නැයි"
ආයුෂ්මත් උපසීවතෙමේ විචාළේය.

[Msdiv 95](#msdiv95){#msdiv95 .ref .msdiv}භාග්‍යවතුන් වහන්සේ "උපසීවයෙනි,
සිහි ඇතිව ආකිඤ්චඤ්ඤායතනය බලමින් නැත යන්න ඇසුරු කොට සැඩපහර තරණය කරව.
කාමයන් අත්හැර සැකය පහ කෙළේ රෑ දාවල් දෙක්හි නිවන ප්‍රකටව බලව."

[Msdiv 96](#msdiv96){#msdiv96 .ref .msdiv}"යමෙක් සියලු කාමයන්හි
වීතරාගීවූයේද ආකිඤ්චඤායතනය ආශ්‍රය කොට ඊට පහළ සමාපත්ති භය හැර ඒ පුද්ගලතෙම
ඒ ආකිඤ්චඤ්ඤායතනයෙහි චුත නොවමින් සිටීදැයි" ආයුෂ්මත් උපසීවතෙමේ ප්‍රශ්න
කරයි.

[Msdiv 97](#msdiv97){#msdiv97 .ref .msdiv}"යමෙක් සියලු කාමයන්හි පහවූ ආශා
ඇත්තේද, සෙස්ස අත්හැර ආකිඤ්චඤ්ඤායතනය අත්හළේද, හෙතෙම ශ්‍රෙෂ්ඨ
ආකිඤ්චඤ්ඤායතනයෙහි සිටින්නේයයි" භාග්‍යවතුන් වහන්සේ වදාළහ.

[Msdiv 98](#msdiv98){#msdiv98 .ref .msdiv}"සර්වඥයන් වහන්ස හෙතෙම එහි
පහනොවෙමින් ඉදින් සිටීනම් මහත් වර්ෂ රාශියක් ඒ ආකිඤ්චඤ්ඤායතනයෙහිම සිටියේ
දුකින් මිදුනේ වන්නේය. ඒ සිටි පරිදිම විඤ්ඤාණය චුතවේද (නැතිවේද)"

[Msdiv 99](#msdiv99){#msdiv99 .ref .msdiv}භාග්‍යවතුන් වහන්සේ "උපසීව
වාතවේගයෙන් දමන ලද ගින්න යම්සේ එහිම අස්තයට යාද අසවල් දිගට ගියේයයි නොකිව
හැකිය. එසේම ඒ මුනිතෙම නාමකයින් මිදුනේ අස්තයට යේ. අසවල් තැනට ගියේයයි
නොවේ."

[Msdiv 100](#msdiv100){#msdiv100 .ref .msdiv}"හෙතෙම අස්තයට ගියේ කිසි
තැනක වාසයක් නැද්ද නොහොත් යම් බඳු හෙතෙම ශාස්වතද නොපෙරලෙන ස්වභාවද මට
මුනිතෙමේ මනාකොට ප්‍රකාශ කරන්න. මේ කාරණය එසේ දැනගන්නෙම්ද?"

[Msdiv 101](#msdiv101){#msdiv101 .ref .msdiv}"උපසීවයෙනි, අස්තයට යන ඔහුට
රූපාදියක් නැත. යමෙකු විසින් ඔහු මෙසේ මෙසේයයි කියන්නේ නම් නසනලද සියලු
ස්කන්ධාදී ධර්මයන්හි සියලු වාද හෙතුද නසනලද්දාහයි" භාග්‍යවතුන් වහන්සේ
වදාළහ.

උපසීවමාණවපුච්ඡා ඡට්ඨී.

## 7. නන්ද මානව ප්‍රශ්න

[Msdiv 102](#msdiv102){#msdiv102 .ref .msdiv}"ලෝකයෙහි ක්ෂත්‍රියාදීහු
මුනීහු ඇත්තාහයි කියත්. කිමෙක්ද සමාපත්තිඤාණාදියෙන් උපන් නිසා අපගේ මුනිහු
යයි කියත්ද, රූක්ෂ ජීවිකායෙන් යුක්ත නිසා කියත්දැයි" ආයුෂ්මත් නන්දතෙමේ
ඇසීය.

[Msdiv 103](#msdiv103){#msdiv103 .ref .msdiv}"නන්දය, දෘෂ්ටියෙනුත්
ඇසීමෙනුත් දැනීමෙනුත් මේ ලොකයෙහි දක්ෂයෝ මුනියයි නොකියති. යම්කෙනෙක් කෙළෙස්
සේනා නැතිකොට රාගාදී කෙළෙස් නැතිව, ආශා නැතිව හැසිරෙත්ද ඔව්හු මුනීහු යයි
කියමි."

[Msdiv 104](#msdiv104){#msdiv104 .ref .msdiv}"යම් මේ ශ්‍රමණ බ්‍රාහ්මණ
කෙණෙක් ඇද්ද, ඔව්හු දුටු දෙයින්ද, ඇසූ දෙයින්ද, ශුද්ධිය කියත්. සීලයෙන්ද,
ව්‍රතයෙන්ද, ශුද්ධිය කියත්. නොයෙක් කරුණින් ශුද්ධිය කියත්. භාග්‍යවතුන්
වහන්ස, කිමෙක්ද, එසේ හැසිරෙන්නාවූ ඔව්හු නිදුකාණන් වහන්ස, උත්පත්තියද,
ජරාවද, තරණකළාහුද එය විචාරමි. භාග්‍යවතුන් වහන්සේ එමි වදාළ මැනවයි"
ආයුෂ්මත් නන්ද තෙමේ ඇසීය.

[Msdiv 105](#msdiv105){#msdiv105 .ref .msdiv}"යම් ඒ ශ්‍රමණ බ්‍රාහ්මණ
කෙනෙක් ඇද්ද, ඔවුහු දුටු දෙයින්ද, ඇසූදෙයින්ද, ශුද්ධිය කියත්. ශීලයෙන්ද,
ව්‍රතයෙන්ද, ශුද්ධිය කියත්. (ii) නොයෙක් කරුණින් ශුද්ධියයි කියත්. එහි
ඔවුහු යම්සේ හැසිරෙද්ද, එසේ නමුත් නන්දය, උත්පත්තියද, ජරාවද, තරණය
නොකළාහුයයි කියමියි" භාග්‍යවතුන් වහන්සේ වදාළහ.

[Msdiv 106](#msdiv106){#msdiv106 .ref .msdiv}(මෙහි 4 (ii) ඡෙදය යෙදිය
යුතුයි.)

"ඉදින් මුනිතෙමේ සතර ඕඝ තරණය නොකළවුන් කීයෙහිය. එසේනම් නිදුකාණන් වහන්ස,
කවරෙක් මේ මනුෂ්‍ය ලෝකයෙහි ජාතියද, ජරාවද තරණය කෙළේය. භාග්‍යවතුන් වහන්ස,
ඔබවහන්සේගෙන් විචාරමි. මෙය වදාළ මැනවයි" ආයුෂ්මත් නන්දතෙමේ විචාළේය.

[Msdiv 107](#msdiv107){#msdiv107 .ref .msdiv}භාග්‍යවතුන් වහන්සේ
"නන්දයෙනි, මම සියලු ශ්‍රමණ බ්‍රාහ්මණයෝ ජාති ජරාවලින් වැළඳගත්තාහුයයි
නොකියමි. මේ ලෝකයෙහි යම්කෙනෙකුන් අතරෙහි සියලු දුටුදෙය, ඇසූදෙය, ගන්ධ, රස
ස්පර්ශ හෝ සීල ව්‍රත හෝ සියල්ල අත්හැර තෘෂ්ණාව දැන ආශ්‍රව නැත්තේද
ඒකාන්තයෙන් ඒ මනුෂ්‍යයෝ කාමාදී සතර දියපහර එතරවූයේයයි" කියනු ලැබේ.

[Msdiv 108](#msdiv108){#msdiv108 .ref .msdiv}"ගෞතමයන් වහන්සේ උපධි රහිත
වූවක් වදාරණලදී. මහර්ෂීන් වහන්සේගේ මේ දෙශනාවට සතුටුවෙමි. මේ ලෝකයෙහි යම්
කෙනෙකුන් කෙරෙහි දක්නාලද්දද, අසන ලද්දද, ගන්ධ රස ස්පර්ශ හෝ සීලව්‍රත යන
සියල්ල අත්හැර නානාප්‍රකාර රූපද හැර තෘෂ්ණාව දැන ආශ්‍රවයන්ගෙන් මිදුනාහුද
මම ඒ ඕඝය එතර කෙළෙමියි කියමි."

නන්දමාණවපුච්ඡා සත්තමා.

## 8. හෙමක මානවක ප්‍රශ්න

[Msdiv 109](#msdiv109){#msdiv109 .ref .msdiv}"බාවාරි ආදීහු මෙසේ වූයේය.
මෙසේ වන්නේයයි ගෞතම ශාසනයට පෙර යම් පූර්ව වාක්‍යයක් කීවාහුද මෙහි මෙසේය
මෙහි මෙසේය, යන ඒ සියල්ල තර්කයෙන් පොෂ්‍යවූවකි.

[Msdiv 110](#msdiv110){#msdiv110 .ref .msdiv}"මම එහි සතුටු නොවීමි. යමක්
දැන සිහි ඇතිව හැසිර ලෝකයෙහි තෘෂ්ණාව දුරුකළ යුතුද, ඒ තෘෂ්ණාව නසන ධර්මය
මුනිතෙමේ වදාරණු මැනවියි" ආයුෂ්මත් හෙමක කීයේය.

[Msdiv 111](#msdiv111){#msdiv111 .ref .msdiv}"හෙමකය, මේ ලෝකයෙහි රූපාදී
අරමුණු කෙරෙහි ආශා දුරුකිරීම නම් චුත නොවන්නාවූ නිර්වාණ පදවියට යාම වන්නේය.

[Msdiv 112](#msdiv112){#msdiv112 .ref .msdiv}"සිහි ඇති යම්කෙනෙක් මෙය දැන
මෙලොවම පිරිනිවියේ ශාන්තවූවාහු වෙත්ද, ඒ දක්නාසුළුවූවෝ ලෝකයෙහි තෘෂ්ණාව
දුරුකළාහුය."

හෙමකමාණවපුච්ඡා අට්ඨමා.

## 9. තොදෙය්‍ය මානවක ප්‍රශ්න

[Msdiv 113](#msdiv113){#msdiv113 .ref .msdiv}"යම් කෙනෙකු කෙරෙහි කාමයෝ
නොවෙසෙත්ද, යමෙකුට තෘෂ්ණාව නැද්ද යමෙක් සැකය දුරුකළේද, (ii) ඔහුට කෙබඳු
මිදීමක් වේදැයි" ආයුෂ්මත් තොදෙය්‍ය තෙමේ ඇසීය.

[Msdiv 114](#msdiv114){#msdiv114 .ref .msdiv}භාග්‍යවතුන් වහන්සේ
"තොදෙය්‍යය, (මෙහි 1 (i) යොදාගත යුතුයි.) ඔහුට අනෙක් මිදීමක් නැත."

[Msdiv 115](#msdiv115){#msdiv115 .ref .msdiv}"පහකළ ආශා ඇති හෙතෙම ආශා ඇති
කරගනීද නුවණැති හෙතෙම ඤාණයෙන් සිතයිද, ශ්‍රෙෂ්ඨයන් වහන්ස ඒ මුනිවරයා මම
යම්සේ දන්නේද, සර්වඥයන් වහන්ස, ඔහු මට ප්‍රකාශ කළ මැනව."

[Msdiv 116](#msdiv116){#msdiv116 .ref .msdiv}"ආශා නැත්තාවූ හෙතෙම
බලාපොරොත්තු නොවෙයි. නුවණැති හෙතෙම ඤාණයෙන් සිතයි. තොදෙය්‍යය, මුනිවරයා
මෙසේ දැනගනුව රාගාදී කිඤ්චන නැති කාමභවයෙහි නොඇලුන ඒ මුනීහු මෙසේ දනුව."

තොදෙය්‍යමාණවපුච්ඡා නවමා.

## 10. කප්ප මාණවක ප්‍රශ්න

[Msdiv 117](#msdiv117){#msdiv117 .ref .msdiv}"සසරෙහි වැද සිටින්නා හට
භයානක වර්ෂාවක්වූ කල්හි ජරාවෙන්, මරණයෙන් පීඩිත වූවහුට පිහිටක් වදාරන්න
නුඹවහන්සේ මට යම් පිහිටක් වදාළසේක්ද ඒ එසේමය. අනෙක් පරිද්දකින් නොවේයයි"
ආයුෂ්මත් කප්පතෙමේ කීයේය.

[Msdiv 118](#msdiv118){#msdiv118 .ref .msdiv}"කප්පය, සසර නමැති විල මැද
සිටින්නාහට මහත් බිය උපදවන ජලගැල්මක් ඇති කල්හි ජරාවෙන් හා මරණයෙන් යුක්තවූ
තොපට කප්පය පිහිටක් කියමියි" භාග්‍යවතුන් වහන්සේ වදාළහ.

[Msdiv 119](#msdiv119){#msdiv119 .ref .msdiv}"රාගාදී කිසිවක් නැති,
ගැනීම් නැති ශ්‍රෙෂ්ඨවූ මේ පිහිට ජරාව හා මරණය ක්ෂය කරණ නිර්වාණයයි කියමි.

[Msdiv 120](#msdiv120){#msdiv120 .ref .msdiv}"සිහි ඇති යම් සත්වකෙනෙක්
මෙය දැන මේ ආත්මයෙහිම නිවුනාහු මාරයාගේ වසඟයට නොගියාහුය. ඔව්හු මාරයාගේ
ශිෂ්‍යයෝ නොවෙති."

කප්පමාණවපුච්ඡා දසමා.

## 11. ජතුකණ්ණමානවක ප්‍රශ්න

[Msdiv 121](#msdiv121){#msdiv121 .ref .msdiv}මම බුදුරජාණන් වහන්සේ
කාමයන්ට නොකැමැත්තේයයි දැන නොකැමැත්තෙන් භාග්‍යවතුන් වහන්සේ විචාරන්ට
ආවෙමි. සියල්ල දක්නා ඇස් ඇත්තානෙනි, ශාන්ති පදය වදාරණු මැනව. ඇත්තාවූ පරිදි
මෙය භාග්‍යවතුන් වහන්සේ වදාළ මැනවයි ආයුෂ්මත් ජතුකණ්ණතෙමේ විචාළේය.

[Msdiv 122](#msdiv122){#msdiv122 .ref .msdiv}"භාග්‍යවතුන් වහන්සේ වනාහි
තේජස් ඇති සූර්යයා තේජසින් පෘථිවිය මෙන් යටකොට සිටී. මහත් ප්‍රඥා ඇත්ත
ස්වල්ප නුවණ ඇති මට යම්බඳුවූ මම ඉපදීම හා ජරාව නැති කරණ ධර්මය මෙහිම
දැනගන්නෙම්ද, එසේ වදාළමැනව."

[Msdiv 123](#msdiv123){#msdiv123 .ref .msdiv}ජතුකණ්ණය නිවන් නිවන් යන
ප්‍රතිපදාවත් නිර්භයයයි දැන තණ්හා වශයෙන් ගත් දෙයද, නොගත යුතු දේද, තොපට
නොවේවා. රාගාදී කිසිවක් ද නො වේවා. කාමයන්හි ආශාව දුරුකරව.

[Msdiv 124](#msdiv124){#msdiv124 .ref .msdiv}පෙර අතීත සංස්කාර කෙරෙහිවූ
කෙලෙස් වලින් පිරිසිදුවෙව. තොපට ඉදිරිකාලයෙහි රාගාදී කිසිවක් නොවේවා.
වර්තමානයෙහිද නොගන්නෙහිය ශාන්තව හැසිරේවා."

[Msdiv 125](#msdiv125){#msdiv125 .ref .msdiv}"බමුණ, යමකින් මාරයාගේ වසඟයට
යත්ද, සර්වප්‍රකාරයෙන් නාමරූප දෙක්හි පහවූ ආශා ඇති ඔහුට ආශ්‍රවයෝ නොවෙත්
යයි" භාග්‍යවතුන් වහන්සේ වදාළහ.

ජතුකණ්ණිමාණවපුච්ඡා එකාදසමා.

## 12. භද්‍රාවුධ මාණවකයාගේ ප්‍රශ්න

[Msdiv 126](#msdiv126){#msdiv126 .ref .msdiv}"තෘෂ්ණා ආලය අත්හරින තෘෂ්ණාව
අත්හරින, කම්පා නොවන, ඔඝ තරණය කළ, කෙළෙසුන්ගෙන් මිදුන තෘෂ්ණාදෘෂ්ටි
සිතිවිලි අත්හරින ඤාණවන්තයා කවරෙක්දැයි විචාරමි. භාග්‍යවතුන් වහන්සේගෙන්
අසා බොහෝ දෙනා මෙයින් යත්.

[Msdiv 127](#msdiv127){#msdiv127 .ref .msdiv}"වීරයන් වහන්ස, ඔබවහන්සේගේ
වචන කැමැත්තෙන් මනුෂ්‍යයෝ නොයෙක් ජනපදයන්ගෙන් රැස්වූවාහුය. නුඹවහන්සේ
ඔවුන්ට මනාකොට ප්‍රකාශ කරනු මැනව, මේ ධර්මය ඔව්හු එසේ අවබොධ කරණලදී"
යනුවෙන් භද්‍රාවුධ තෙමේ ප්‍රශ්න කෙළේය.

[Msdiv 128](#msdiv128){#msdiv128 .ref .msdiv}භාග්‍යවතුන් වහන්සේ
"භද්‍රාවුධය තදින් අල්වා ගන්නාවූ සියලු තණ්හාව හික්මවව්. සත්වතෙම උඩද, යටද,
සරසද, මැදද, ලෝකයෙහි යමක් යමක් ගනීද ඔහු සමග මාරයා ලුහුබඳී.

[Msdiv 129](#msdiv129){#msdiv129 .ref .msdiv}"එහෙයින් දන්නාවූ මහණතෙම
සිහි ඇත්තේ සියලු ලෝකයෙහි කිසිවක් නොගන්නේය. මේ ප්‍රජාව ගනු ලබන සත්වයෝයයි
දක්නේ මාරයා පාසයෙහි බැඳගන්නේය."

භද්‍රාවුධමාණවපුච්ඡා ද්වාදසමා.

## 13. උදයමාණවකයාගේ ප්‍රශ්න

[Msdiv 130](#msdiv130){#msdiv130 .ref .msdiv}"ධ්‍යාන කරණ කෙලෙස් රජස්
දුරුකරහුන්, කරණලද කටයුතු ඇති, ආශ්‍රව රහිත, සියලු ධර්මයන්හි පරතෙරට ගිය,
බුදුන්ගෙන් ප්‍රශ්න කිරීමේ අදහසින් පැමිණියෙමු. අවිද්‍යා දුරුකරණ රහත්ව
කෙළෙසුන්ගෙන් මිදීම කියනුමැනවියි" ආයුෂ්මත් උදය මානවකතෙමේ ප්‍රශ්න කළේය.

[Msdiv 131](#msdiv131){#msdiv131 .ref .msdiv}"උදයය, කාමසංඥාවන්ද, දොම්නසද
යන දෙක දුරු කරණ, කයේ මැළිකම දුරු කරණ, පසුතැවීම දුරුකරණ

[Msdiv 132](#msdiv132){#msdiv132 .ref .msdiv}උපෙක්ෂා, ස්මෘති, දෙකින්
පිරිසිදුවූ, අර්හත් විමොක්ෂය පෙරටුව යන අවිද්‍යාව නසන ධර්මය අඤ්ඤාවිමොක්ෂය
(රහත්වීම) යයි කියනු ලැබේ."

[Msdiv 133](#msdiv133){#msdiv133 .ref .msdiv}"ලොකයෙහි බැඳීම කවරේද,
හැසිරීම කවරේද, කුමක් ප්‍රහීන කිරීමෙන් නිර්වාණයයි කියනු ලැබේද?"

[Msdiv 134](#msdiv134){#msdiv134 .ref .msdiv}"නන්දි නම් තෘෂ්ණාව ලොකයෙහි
බැඳීමය. විතර්කය පරීක්ෂාවයි තෘෂ්ණාව දුරු කිරීමෙන් නිර්වාණයයි කියනු ලැබේ."

[Msdiv 135](#msdiv135){#msdiv135 .ref .msdiv}කෙසේ සිහි ඇතිව හැසිරෙන්නාහට
විඤ්ඤාණය නැතිවේද, භාග්‍යවතුන් වහන්සේ විචාරන්ට පැමිණියෙමු ඔබවහන්සේගේ
කියමන අසමු.

[Msdiv 136](#msdiv136){#msdiv136 .ref .msdiv}"ඇතුළත පිටත වේදනාව
නොඉවසන්නාවූ සිහි ඇත්තාහට විඤ්ඤාණය නැතිවේ" යනු බුදුරජාණන් වහන්සේ වදාළසේක.

උදයමාණවපුච්ඡා තෙරසමා.

## 14. පොසාල මාණවක ප්‍රශ්න

[Msdiv 137](#msdiv137){#msdiv137 .ref .msdiv}"යමෙක් තෙමේ තෘෂ්ණා නැත්තේ
සිඳින ලද සැක ඇත්තේ යමෙකුගේ අතීතය කියයිද? සියලු ධර්මයන්ගේ පරතෙරට ගියේය.
නුඹවහන්සේ ගෙන් ප්‍රශ්න කිරීමට පැමිණියෙමි.

[Msdiv 138](#msdiv138){#msdiv138 .ref .msdiv}"ඉක්මවූ රූප සංඥා ඇත්තාවූ
සියළු රූප කාය ප්‍රහාණය කළ හට ඇතුළතද, පිටතද, කිසිවක් නැතැයි දක්නාහට
ශ්‍රෙෂ්ඨයන් වහන්ස එබඳු ඤාණය විචාරමි. මත්තෙහි නුවණ වෙසේද, කෙබඳුදැයි"
ආයුෂ්මත් පොසාල තෙමේ විචාළේය.

[Msdiv 139](#msdiv139){#msdiv139 .ref .msdiv}භාග්‍යවතුන් වහන්සේ "පොසාලය,
සියලු විඤ්ඤාණයන් පිහිටන තැන් තථාගතතෙමේ දන්නේ ආකිඤ්චඤ්ඤායතනයයෙහිවූ මේ
පුද්ගලයා දනියි.

[Msdiv 140](#msdiv140){#msdiv140 .ref .msdiv}"ආකිඤ්චඤ්ඤායතනය උපදවන
කර්මයද, අරූපභව ආශාව, සංයොජනයයි මෙසේ මෙසේ දැන එහි විදර්ශනා කරයි. වැඩ
නිමවන ලද්දාවූ ඒ බ්‍රාහ්මණයාට මේ ඤාණය වේ."

පොසාලමාණවපුච්ඡා චුද්දසමා.

## 15. මොඝරාජ සූත්‍රය

[Msdiv 141](#msdiv141){#msdiv141 .ref .msdiv}"මම දෙවාරයක් විචාළෙමි.
තුන්වෙනි වාරයෙහි විශුද්ධිදෙවිවූ ඍෂිතෙමේ මාගේ ඇසීම ප්‍රකාශ කරන්නෙහියයි"
ආයුෂ්මත් මොඝරාජතෙමේ කීයේය.

[Msdiv 142](#msdiv142){#msdiv142 .ref .msdiv}"මෙලොවද, පරලොවද, දෙවියන්
සහිත බ්‍රහ්මලොකයද යන මේ තැන්හි කීර්ති ඇති ගෞතමයන් වහන්සේගේ දෘෂ්ටි
නොදනිමි.

[Msdiv 143](#msdiv143){#msdiv143 .ref .msdiv}"මෙසේ උතුම් දේ දක්නාවූ
බුදුරජාණන් වෙත ප්‍රශ්න ඇසීම ප්‍රයෝජන කොට පැමිණියේවෙමි. කෙසේ නොම බලන්නාහු
මාරතෙම නොදකීදැයි" (මොඝරාජ තෙම ප්‍රශ්න කළේය.)

[Msdiv 144](#msdiv144){#msdiv144 .ref .msdiv}"මොඝරාජය, හැම කල්හි සිහි
ඇත්තේ ලොකය ශුන්‍ය වශයෙන් බලව ආත්ම දෘෂ්ටිය තරණය කොට සිටියේ මාරයා ඈත්කළේ
වන්නේය. මෙසේ ලොව බලන්නහු මාරතෙම නොදක්නේය."

මොඝරාජමාණවපුච්ඡා පන්නරසමා.

## 16. පිංගිය සූත්‍රය

[Msdiv 145](#msdiv145){#msdiv145 .ref .msdiv}"දුර්වලවූ, දුර්වර්ණවූ
වයස්ගත කෙනෙක්වීමි. ඇස පෙණීම අඩුය, ඇහීම අපහසුය. අතර සිහිමුලාව මම
නොනසිම්වා, ඉපදීම හා ජරාවගේ දුරුකිරීම මෙහිදීම මම දැනගනිම්ද? එබඳු ධර්මයක්
දෙශනා කරණු මැනවයි' පිංගියතෙම කීයේය.

[Msdiv 146](#msdiv146){#msdiv146 .ref .msdiv}"පිංගිය, රූප හේතුවෙන්
වෙහෙසෙනු ලබන්නවුන් දැක රූප හේතුවෙන්ම ජනයෝ පෙළෙත්. පිංගිය, එහෙයින් තෝ
ප්‍රමාදනුවූයේ නැවත නොලැබීම පිණිස, රූපය දුරු කරවයි" භාග්‍යවතුන් වහන්සේ
වදාළහ.

[Msdiv 147](#msdiv147){#msdiv147 .ref .msdiv}"සතර දිශාවෙහිද සතර
අනුදිශාවෙහිද, උඩ, යට යන මේ දශ දිශාවෙහිම ඔබවහන්සේ නොදැකී. නොඇසූ, ස්පර්ශ
නොකළ දෙයක් නැත. එසේම, ලොකයෙහි නොදන්නා කිසිවක් නැත. මෙහි ජාති, ජරාවගේ
දුරුකිරීමට යම් ධර්මයක් මම දැනගනිම්ද, ඒ ධර්මය දෙශනාකරණු මැනවයි. පිංගියතෙම
කීයේය.

[Msdiv 148](#msdiv148){#msdiv148 .ref .msdiv}"පිංගිය, තෘෂ්ණාවේ ගැලුනාවූ
මිනිසුන් බලන්නේ ශාන්තවූ ප්‍රජාව ජරාවෙන් දුරුයයි දැන, එහෙයින් පිංගිය තෝ
ප්‍රමාදනුවූයේ නැවත නූපදීම පිණිස තෘෂ්ණාව දුරුකරව්."

පිඞ්ගියමාණවපුච්ඡා සොළසමා.

[AP de Zoysa]{.author} edition.

Permission to publish was kindly granted by Kumari Jayawardhana.

Digital files were kindly supplied by Sirisumana Godage of [Godage
International Publishing](http://www.godage.com/), who publish a print
edition of this text.

Conversion from PDF was by Janaka of <http://pitaka.lk/>.

The assistance of Amaradasa Liyanagamage, Ven Mettavihari and Maithri
Panagoda is gratefully acknowledged.

Prepared for SuttaCentral by [Penny Jordan]{.editor}.
