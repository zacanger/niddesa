::: {#text lang="pi"}
::: {#cnd22 .section .sutta}
::: {.hgroup}
Cūḷaniddesa

Pārā­yana­vagga­niddesa

# 18. Pārā­yanā­nugīti­gāthā­niddesa
:::

> []{#1 .sc} []{#p_25Cn_1072 .ms}[]{#msdiv102
> .msdiv}**Pārā­yana­manugā­yissaṃ, [(iccāyasmā
> piṅgiyo)]{.gathaQuote}**\
> **Yathāddakkhi tathākkhāsi;**\
> **Vimalo bhūrimedhaso,**\
> **Nikkāmo nibbano nāgo;**\
> **Kissa hetu musā bhaṇe.** (1)

[]{#2 .sc}[]{#p_25Cn_1073 .ms}**Pārā­yana­manugā­yissan**ti
gīta­manugā­yissaṃ [kathi­ta­manu­katha­yissaṃ]{#note760 .var
title="kathi­ta­manugā­yissaṃ (s1-3)"} bhaṇi­ta­manu­bhaṇis­saṃ
lapita­manu­lapis­saṃ
bhāsi­ta­manu­bhā­sissanti---pārā­yana­manugā­yissaṃ. **Iccāyasmā
piṅgiyo**ti. **Iccā**ti padasandhi ... pe ...
padānu­pubba­tā­petaṃ---iccāti. **Āyasmā**ti piyavacanaṃ garuvacanaṃ
sagāra­va­sappa­tis­sādhi­vacana­metaṃ---āyasmāti. **Piṅgiyo**ti tassa
therassa nāmaṃ saṅkhā samaññā paññatti vohāro nāmaṃ nāmakammaṃ
nāmadheyyaṃ nirutti byañjanaṃ abhilāpoti---iccāyasmā piṅgiyo.

[]{#3 .sc}[]{#p_25Cn_1074 .ms}**Yathāddakkhi tathākkhāsī**ti yathā
addakkhi tathā akkhāsi ācikkhi desesi paññapesi paṭṭhapesi vivari
vibhaji uttānīakāsi pakāsesi. "Sabbe saṅkhārā aniccā"ti yathā addakkhi
tathā akkhāsi ācikkhi desesi paññapesi paṭṭhapesi vivari vibhaji
uttānīakāsi pakāsesi. "Sabbe saṅkhārā dukkhā"ti ... pe ... "sabbe dhammā
anattā"ti ... "yaṃ kiñci samuda­ya­dhammaṃ sabbaṃ taṃ nirodhadhamman"ti
yathā addakkhi tathā akkhāsi ācikkhi desesi paññapesi paṭṭhapesi vivari
vibhaji uttānīakāsi pakāsesīti--- yathāddakkhi tathākkhāsi.

[]{#4 .sc}[]{#p_25Cn_1075 .ms}**Vimalo bhūrimedhaso**ti. **Vimalo**ti
rāgo malaṃ, doso malaṃ, moho malaṃ, kodho ... upanāho ... pe ...
sab­bā­kusa­lā­bhi­saṅ­khārā malā. Te malā buddhassa bhagavato pahīnā
ucchinnamūlā tālāvatthukatā anabhāvaṃkatā āyatiṃ anuppādadhammā. [Amalo
buddho]{#note761 .var
title="tasmā buddho acalo (bj) | tasmā buddho amalo (s1-3)"} vimalo
nimmalo malāpagato malavippahīno [malavimutto]{#note762 .var
title="malavippamutto (bj, s1-3)"} sab­bamala­vī­tivatto. **Bhūri**
vuccati pathavī. [Bhagavā tāya]{#note763 .var
title="bhagavā imāya (s1-3)"} pathavisamāya paññāya vipulāya vitthatāya
samannāgato. Medhā vuccati paññā. Yā paññā pajānanā ... pe ... amoho
dhammavicayo sammādiṭṭhi. Bhagavā imāya medhāya paññāya upeto samupeto
upāgato samupāgato upapanno samupapanno samannāgato, tasmā buddho
sumedhasoti---vimalo bhūrimedhaso.

[]{#5 .sc}[]{#p_25Cn_1076 .ms}**Nikkāmo nibbano nāgo**ti. **Kāmā**ti
uddānato dve kāmā---vatthukāmā ca kilesakāmā ca ... pe ... ime vuccanti
vatthukāmā ... pe ... ime vuccanti kilesakāmā. Buddhassa bhagavato
vatthukāmā pariññātā kilesakāmā pahīnā vatthukāmānaṃ pariññātattā
kilesakāmānaṃ pahīnattā. Bhagavā na kāme kāmeti na kāme icchati na kāme
pattheti na kāme piheti na kāme abhijappati. Ye kāme kāmenti kāme
icchanti kāme patthenti kāme pihenti kāme abhijappanti te kāmakāmino
rāgarāgino saññasaññino. Bhagavā na kāme kāmeti na kāme icchati na kāme
pattheti na kāme piheti na kāme abhijappati. Tasmā buddho akāmo nikkāmo
cattakāmo vantakāmo muttakāmo pahīnakāmo paṭi­nissaṭ­ṭha­kāmo vītarāgo
vigatarāgo cattarāgo vantarāgo muttarāgo pahīnarāgo paṭi­nissaṭ­ṭha­rāgo
nicchāto nibbuto sītibhūto sukhap­paṭi­saṃ­vedī brahmabhūtena attanā
viharatīti--- nikkāmo.

[]{#6 .sc}[]{#p_25Cn_1077 .ms}**Nibbano**ti rāgo vanaṃ, doso vanaṃ, moho
vanaṃ, kodho vanaṃ, upanāho vanaṃ ... pe ...
sab­bā­kusa­lā­bhi­saṅ­khārā vanā. Te vanā buddhassa bhagavato pahīnā
ucchinnamūlā tālāvatthukatā anabhāvaṃkatā āyatiṃ anuppādadhammā. Tasmā
buddho avano vivano nibbano vanāpagato vanavippahīno vanavimutto
sabba­vana­vī­tivat­toti---nibbano. **Nāgo**ti nāgo; bhagavā āguṃ na
karotīti nāgo, na gacchatīti nāgo, na āgacchatīti nāgo ... pe ... evaṃ
bhagavā na āgacchatīti nāgoti---nikkāmo nibbano nāgo.

[]{#7 .sc}[]{#p_25Cn_1078 .ms}**Kissa hetu musā bhaṇe**ti. **Kissa
hetū**ti kissa hetu kiṃhetu kiṃkāraṇā kiṃnidānā kiṃpaccayāti---kissa
hetu. **Musā bhaṇe**ti musā bhaṇeyya katheyya dīpeyya vohareyya; **musā
bhaṇe**ti mosavajjaṃ bhaṇeyya, musāvādaṃ bhaṇeyya, anariyavādaṃ
bhaṇeyya. Idhekacco [sabhaggato]{#note765 .var title="sabhāgato (c1)"}
vā [parisaggato]{#note766 .var
title="parisagato (bj) | parisāgato (c1)"} vā ñātimajjhagato vā
pūgamajjhagato vā rāja­kula­maj­jha­gato vā abhinīto
sakkhipuṭṭho---"[ehambho]{#note767 .var title="ehi bho (s1-3)"} purisa,
yaṃ jānāsi taṃ vadehī"ti, so ajānaṃ vā āha---"jānāmī"ti, jānaṃ vā
āha---"na jānāmī"ti, apassaṃ vā āha---"passāmī"ti, passaṃ vā āha---"na
passāmī"ti. Iti attahetu vā parahetu vā āmisa­kiñcik­kha­hetu vā
sampajānamusā bhāsati, idaṃ vuccati mosavajjaṃ.

[]{#8 .sc}[]{#p_25Cn_1079 .ms}Api ca tīhākārehi musāvādo hoti.
Pubbevassa hoti---"musā bhaṇissan"ti, bhaṇantassa hoti---"musā
bhaṇāmī"ti, bhaṇitassa hoti---"musā mayā bhaṇitan"ti--- imehi tīhākārehi
musāvādo hoti. Api ca catūhākārehi musāvādo hoti. Pubbevassa
hoti---"musā bhaṇissan"ti, bhaṇantassa hoti---"musā bhaṇāmī"ti,
bhaṇitassa hoti---"musā mayā bhaṇitan"ti, vinidhāya diṭṭhiṃ---imehi
catūhākārehi musāvādo hoti. Api ca pañcahākārehi ... pe ... chahākārehi
... sattahākārehi ... aṭṭhahākārehi musāvādo hoti. Pubbevassa
hoti---"musā bhaṇissan"ti, bhaṇantassa hoti---"musā bhaṇāmī"ti,
bhaṇitassa hoti---"musā mayā bhaṇitan"ti, vinidhāya diṭṭhiṃ, vinidhāya
khantiṃ, vinidhāya ruciṃ, vinidhāya saññaṃ, vinidhāya bhāvaṃ---imehi
aṭṭhahākārehi musāvādo hoti mosavajjaṃ. Kissa hetu musā bhaṇeyya
katheyya dīpeyya vohareyyāti---kissa hetu musā bhaṇe. Tenāha thero
piṅgiyo---

> []{#9 .sc}[]{#p_25Cn_1080 .ms}"Pārā­yana­manugā­yissaṃ, [(iccāyasmā
> piṅgiyo)]{.gathaQuote}\
> Yathāddakkhi tathākkhāsi;\
> Vimalo bhūrimedhaso,\
> Nikkāmo nibbano nāgo;\
> Kissa hetu musā bhaṇe"ti.
>
> []{#10 .sc} []{#p_25Cn_1081 .ms}[]{#msdiv103
> .msdiv}**Pahīna­ma­lamohassa,**\
> **māna­mak­khap­pahāyino;**\
> **Handāhaṃ kittayissāmi,**\
> **giraṃ vaṇṇū­pa­sañ­hi­taṃ.** (2)

[]{#11 .sc}[]{#p_25Cn_1082 .ms}**Pahīna­ma­lamohassā**ti. **Malan**ti
rāgo malaṃ, doso malaṃ, moho malaṃ, māno malaṃ, diṭṭhi malaṃ, kileso
malaṃ, sabba­ducca­ritaṃ malaṃ, sabba­bhava­gāmikam­maṃ malaṃ.

[]{#12 .sc}[]{#p_25Cn_1083 .ms}**Moho**ti yaṃ dukkhe aññāṇaṃ ... pe ...
avijjālaṅgī moho akusalamūlaṃ. Ayaṃ vuccati moho. Malañca moho ca
buddhassa bhagavato pahīnā ucchinnamūlā tālāvatthukatā anabhāvaṃkatā
āyatiṃ anuppādadhammā. Tasmā buddho pahīna­mala­mohoti---
pahīna­ma­lamohassa.

[]{#13 .sc}[]{#p_25Cn_1084 .ms}**Māna­mak­khap­pahāyino**ti. **Māno**ti
ekavidhena māno---yā cittassa [unnati]{#note770 .var
title="uṇṇati (s1-3, mr)"}. Duvidhena māno---attukkaṃ­sa­na­māno,
­paravam­bhana­māno. Tividhena māno---seyyohamasmīti māno,
­sadi­soha­masmīti māno, hīnohamasmīti māno. Catubbidhena māno---lābhena
mānaṃ janeti, yasena mānaṃ janeti, pasaṃsāya mānaṃ janeti, sukhena mānaṃ
janeti. Pañcavidhena māno--- lābhimhi manāpikānaṃ rūpānanti mānaṃ
janeti, lābhimhi manāpikānaṃ saddānaṃ ... pe ... gandhānaṃ ... rasānaṃ
... ­phoṭṭhab­bā­nanti mānaṃ janeti. Chabbidhena māno---
cak­khu­sam­padāya mānaṃ janeti, sotasampadāya ... pe ... ghānasampadāya
... jivhāsampadāya ... kāyasampadāya ... manosampadāya mānaṃ janeti.
Sattavidhena māno---māno, atimāno, mānātimāno, omāno, avamāno, asmimāno,
micchāmāno. Aṭṭhavidhena māno---lābhena mānaṃ janeti, alābhena omānaṃ
janeti, yasena mānaṃ janeti, ayasena omānaṃ janeti, pasaṃsāya mānaṃ
janeti, nindāya omānaṃ janeti, sukhena mānaṃ janeti, dukkhena omānaṃ
janeti. Navavidhena māno---seyyassa seyyohamasmīti māno, seyyassa
­sadi­soha­masmīti māno, seyyassa hīnohamasmīti māno, sadisassa
seyyohamasmīti māno, sadisassa ­sadi­soha­masmīti māno, sadisassa
hīnohamasmīti māno, hīnassa seyyohamasmīti māno, hīnassa
­sadi­soha­masmīti māno, hīnassa hīnohamasmīti māno. Dasavidhena
māno---idhekacco mānaṃ janeti jātiyā vā gottena vā kolaputtiyena vā
vaṇṇa­pok­kha­ra­tāya vā dhanena vā ajjhenena vā kammāyatanena vā
sippāyatanena vā [vijjāṭṭhānena]{#note772 .var
title="vijjaṭṭhānena (s1-3) | vijjāṭhānena (mr)"} vā sutena vā
paṭibhānena vā aññata­rañ­ñata­rena vā vatthunā. Yo evarūpo māno maññanā
maññitattaṃ unnati unnamo dhajo sampaggāho ketukamyatā cittassa---ayaṃ
vuccati māno.

[]{#14 .sc} []{#p_25Cn_1085 .ms}**Makkho**ti yo makkho makkhāyanā
makkhāyitattaṃ niṭṭhuriyaṃ [niṭṭhuriya­kammaṃ]{#note774 .var
title="nitthuriya­kammaṃ (mr)"}---ayaṃ vuccati makkho. Buddhassa
bhagavato māno ca makkho ca pahīnā ucchinnamūlā tālāvatthukatā
anabhāvaṃkatā āyatiṃ anuppādadhammā. Tasmā buddho
māna­mak­khap­pahāyīti---māna­mak­khap­pahāyino.

[]{#15 .sc}[]{#p_25Cn_1086 .ms}**Handāhaṃ kittayissāmi giraṃ
vaṇṇū­pa­sañ­hi­tan**ti. **Handāhan**ti padasandhi padasaṃsaggo
padapāripūrī akkha­ra­sama­vāyo byañ­jana­siliṭ­ṭhatā
padānu­pubba­tā­petaṃ---handāhanti. **Kittayissāmi giraṃ
vaṇṇū­pa­sañ­hi­tan**ti vaṇṇena upetaṃ samupetaṃ upāgataṃ samupāgataṃ
upapannaṃ samupapannaṃ samannāgataṃ vācaṃ giraṃ byappathaṃ
[udīraṇaṃ]{#note775 .var title="odīraṇaṃ (s1-3)"} kittayissāmi desessāmi
paññapessāmi paṭṭhapessāmi vivarissāmi vibhajissāmi uttānīka­ris­sāmi
pakāsessāmīti---handāhaṃ kittayissāmi giraṃ vaṇṇū­pa­sañ­hi­taṃ. Tenāha
thero piṅgiyo---

> []{#16 .sc}[]{#p_25Cn_1087 .ms}"Pahīna­ma­lamohassa,\
> māna­mak­khap­pahāyino;\
> Handāhaṃ kittayissāmi,\
> giraṃ vaṇṇū­pa­sañ­hi­tan"ti.
>
> []{#17 .sc} []{#p_25Cn_1088 .ms}[]{#msdiv104 .msdiv}**Tamonudo buddho
> samantacakkhu,**\
> **Lokantagū sabba­bhavā­ti­vatto;**\
> **Anāsavo sabba­duk­khap­pahīno,**\
> **Saccavhayo [brahme upāsito]{#note777 .var
> title="brahmupāsito (s1-3)"} me.** (3)

[]{#18 .sc}[]{#p_25Cn_1089 .ms}**Tamonudo buddho samantacakkhū**ti.
**Tamonudo**ti rāgatamaṃ dosatamaṃ mohatamaṃ mānatamaṃ diṭṭhitamaṃ
kilesatamaṃ duccaritatamaṃ [andhakaraṇaṃ aññāṇakaraṇaṃ]{#note778 .var
title="acakkhukaraṇaṃ aññāṇakaraṇaṃ (bj) | acakkhukaraṇaṃ añāṇakaraṇaṃ (s2, s3)"}
paññā­ni­rodhi­kaṃ ­vighā­ta­pak­khi­kaṃ anib­bāna­saṃ­vatta­ni­kaṃ nudi
panudi pajahi vinodesi byantīakāsi anabhāvaṃ gamesi. **Buddho**ti yo so
bhagavā ... pe ... sacchikā paññatti; yadidaṃ buddhoti.
**Samantacakkhu** vuccati sabbañ­ñu­ta­ñāṇaṃ ... pe ... tathāgato tena
saman­ta­cak­khūti---tamonudo buddho samantacakkhu.

[]{#19 .sc}[]{#p_25Cn_1090 .ms}**Lokantagū sabba­bhavā­ti­vatto**ti.
**Loko**ti eko loko---bhavaloko. Dve lokā---bhavaloko ca sambhavaloko
ca; sam­patti­bhava­loko ca [sam­patti­sam­bha­va­loko ca;
vipat­ti­bhava­loko ca vipat­ti­sam­bha­va­loko ca]{#note780 .var
title="dve lokā sampatti ca bhavaloko vipatti ca bhavaloko (s1-3)"}.
Tayo lokā---tisso vedanā. Cattāro lokā---cattāro āhārā. Pañca
lokā---pañcu­pādā­nak­khan­dhā. Cha lokā---cha ajjhattikāni āyatanāni.
Satta lokā---satta­viñ­ñā­ṇaṭ­ṭhitiyo. Aṭṭha lokā---aṭṭha lokadhammā.
Nava lokā---nava sattāvāsā. Dasa lokā---dasa āyatanāni. Dvādasa
lokā---dvāda­sāyata­nāni. Aṭṭhārasa lokā---aṭṭhārasa dhātuyo.
**Lokantagū**ti bhagavā lokassa antagato antappatto koṭigato koṭippatto
... nibbānagato nibbānappatto. So vutthavāso ciṇṇacaraṇo ...
jāti­maraṇa­saṃsāro natthi tassa punabbhavoti---lokantagū.

[]{#20 .sc}[]{#p_25Cn_1091 .ms}**Sabba­bhavā­ti­vatto**ti. **Bhavā**ti
dve bhavā---kammabhavo ca paṭisandhiko ca punabbhavo. Katamo kammabhavo?
Puññā­bhi­saṅ­khāro apuññā­bhi­saṅ­khāro āneñjā­bhi­saṅ­khāro---ayaṃ
kammabhavo. Katamo paṭisandhiko punabbhavo? Paṭisandhikā [rūpā]{#note781
.var title="rūpaṃ (bj)"} vedanā saññā saṅkhārā viññāṇaṃ--- ayaṃ
paṭisandhiko punabbhavo. Bhagavā kammabhavañca paṭi­sandhi­kañca
punabbhavaṃ [ativatto]{#note782 .var title="upātivatto (mr)"} atikkanto
vītivattoti---lokantagū sabba­bhavā­ti­vatto.

[]{#21 .sc}[]{#p_25Cn_1092 .ms}**Anāsavo sabba­duk­khap­pahīno**ti.
**Anāsavo**ti cattāro āsavā---kāmāsavo, bhavāsavo, diṭṭhāsavo,
avijjāsavo. Te āsavā buddhassa bhagavato pahīnā ucchinnamūlā
tālāvatthukatā anabhāvaṃkatā āyatiṃ anuppādadhammā. Tasmā buddho
anāsavo. **Sabba­duk­khap­pahīno**ti sabbaṃ tassa paṭisandhikaṃ
jātidukkhaṃ jarādukkhaṃ byādhidukkhaṃ maraṇadukkhaṃ
soka­pari­deva­duk­kha­do­manas­supāyā­sa­duk­khaṃ ... pe ...
diṭṭhib­yasa­na­duk­khaṃ pahīnaṃ samucchinnaṃ vūpasantaṃ
paṭippas­sad­dhaṃ abhab­bup­patti­kaṃ ñāṇagginā daḍḍhaṃ. Tasmā buddho
sabba­duk­khap­pahī­noti---anāsavo sabba­duk­khap­pahīno.

[]{#22 .sc}[]{#p_25Cn_1093 .ms}**Saccavhayo brahme upāsito me**ti.
**Saccavhayo**ti saccavhayo sadisanāmo sadisavhayo sac­ca­sadi­sav­hayo.
Vipassī bhagavā, sikhī bhagavā, vessabhū bhagavā, kakusandho bhagavā,
koṇāgamano bhagavā, kassapo bhagavā. Te buddhā bhagavanto sadisanāmā
sadisavhayā. Bhagavāpi sakyamuni tesaṃ buddhānaṃ bhagavantānaṃ
sadisanāmo sadisavhayoti---tasmā buddho saccavhayo.

[]{#23 .sc}[]{#p_25Cn_1094 .ms}**Brahme upāsito me**ti so mayā bhagavā
āsito upāsito payirupāsito paripucchito paripañhitoti--- saccavhayo
brahme upāsito me. Tenāha thero piṅgiyo---

> []{#24 .sc}[]{#p_25Cn_1095 .ms}"Tamonudo buddho samantacakkhu,\
> Lokantagū sabba­bhavā­ti­vatto;\
> Anāsavo sabba­duk­khap­pahīno,\
> Saccavhayo brahme upāsito me"ti.
>
> []{#25 .sc} []{#p_25Cn_1096 .ms}[]{#msdiv105 .msdiv}**[Dijo]{#note784
> .var title="dvijo (bj)"} yathā kubbanakaṃ pahāya,**\
> **Bahupphalaṃ kānana­mā­va­seyya;**\
> **[Evamahaṃ]{#note785 .var
> title="evampahaṃ (bj, pts1, c1 ^snp5.19#120 [Pārā­yanā­nu­gīti­gāthā]) | evamāhaṃ (s1-3)"}
> appadasse pahāya,**\
> **Mahodadhiṃ haṃsoriva [ajjhapatto]{#note786 .var
> title="haṃsa­ri­vajjha­patto (s1-3) | ... ajja patto (mr)"}.** (4)

[]{#26 .sc}[]{#p_25Cn_1097 .ms}**Dijo yathā kubbanakaṃ pahāya,
bahupphalaṃ kānana­mā­va­seyyā**ti. **Dijo** vuccati pakkhī. Kiṃkāraṇā
dijo vuccati pakkhī? Dvikkhattuṃ jāyatīti dijo, mātukucchimhā ca
aṇḍakosamhā ca. Taṃkāraṇā dijo vuccati pakkhīti---dijo. **Yathā
kubbanakaṃ pahāyā**ti yathā dijo kubbanakaṃ [parittavanakaṃ]{#note787
.var title="parittavanakaṃ parittakaṃ vanaṃ (bj) | rittavanakaṃ (s1-3)"}
appaphalaṃ appabhakkhaṃ appodakaṃ pahāya jahitvā atikkamitvā
samatikkamitvā vītivattetvā aññaṃ bahupphalaṃ bahubhakkhaṃ
[bahūdakaṃ]{#note788 .var title="bahurukkhaṃ (bj, s1-3)"} mahantaṃ
kānanaṃ vanasaṇḍaṃ adhigaccheyya vindeyya paṭilabheyya, tasmiñca
vanasaṇḍe vāsaṃ kappeyyāti---dijo yathā kubbanakaṃ pahāya bahupphalaṃ
kānanaṃ āvaseyya.

[]{#27 .sc}[]{#p_25Cn_1098 .ms}**Evamahaṃ appadasse pahāya, mahodadhiṃ
haṃsoriva ajjhapatto**ti. **Evan**ti opamma­sam­paṭi­pāda­naṃ.
**Appadasse pahāyā**ti yo ca bāvarī brāhmaṇo ye caññe tassa ācariyā
buddhaṃ bhagavantaṃ upādāya appadassā parittadassā thokadassā omakadassā
lāmakadassā [chatukkadassā]{#note789 .var
title="chattakadassā (bj) | jatukadassā (si) | jatukkadassā (s1-3)"} vā.
Te appadasse parittadasse thokadasse omakadasse lāmakadasse
chatukkadasse pahāya pajahitvā atikkamitvā samatikkamitvā vītivattetvā
buddhaṃ bhagavantaṃ appamāṇadassaṃ aggadassaṃ seṭṭhadassaṃ
viseṭṭhadassaṃ pāmokkhadassaṃ uttamadassaṃ pavaradassaṃ asamaṃ
asamasamaṃ appaṭisamaṃ appaṭibhāgaṃ appaṭipuggalaṃ devātidevaṃ
narāsabhaṃ purisasīhaṃ purisanāgaṃ purisājaññaṃ purisanisabhaṃ
purisa­dhoray­haṃ [dasabaladhāriṃ]{#note790 .var
title="dasabalaṃ tādiṃ (s1-3)"} adhigacchiṃ vindiṃ paṭilabhiṃ. Yathā ca
haṃso mahantaṃ [mānasakaṃ]{#note791 .var title="mānusakataṃ (s1-3)"} vā
saraṃ anotattaṃ vā dahaṃ mahāsamuddaṃ vā akkhobhaṃ amitodakaṃ jalarāsiṃ
adhigaccheyya vindeyya paṭilabheyya, evameva buddhaṃ bhagavantaṃ
akkhobhaṃ amitatejaṃ pabhinnañāṇaṃ vivaṭacakkhuṃ paññā­pabhe­da­kusa­laṃ
adhi­gata­paṭi­sam­bhi­daṃ catu­ve­sāraj­jap­pattaṃ sud­dhādhi­muttaṃ
setapaccattaṃ advayabhāṇiṃ tādiṃ tathāpaṭiññaṃ aparittaṃ mahantaṃ
gambhīraṃ appameyyaṃ duppariyogāhaṃ pahūtaratanaṃ sāgarasamaṃ
­chaḷaṅ­gupekkhāya samannāgataṃ atulaṃ vipulaṃ appameyyaṃ, taṃ tādisaṃ
[pavadataṃ maggavādinaṃ]{#note792 .var
title="­pa­vada­ta­magga­vādi­naṃ (s1-3) | pavara­magga­vādi­naṃ (mr)"}
merumiva nagānaṃ garuḷamiva dijānaṃ sīhamiva migānaṃ udadhimiva
aṇṇavānaṃ adhigacchiṃ, taṃ satthāraṃ jinapavaraṃ mahesinti---evamahaṃ
appadasse pahāya mahodadhiṃ haṃsoriva ajjhapatto. Tenāha thero
piṅgiyo---

> []{#28 .sc}[]{#p_25Cn_1099 .ms}"Dijo yathā kubbanakaṃ pahāya,\
> Bahupphalaṃ kānana­mā­va­seyya;\
> Evamahaṃ appadasse pahāya,\
> Mahodadhiṃ haṃsoriva ajjhapatto"ti.
>
> []{#29 .sc} []{#p_25Cn_1100 .ms}[]{#msdiv106 .msdiv}**Yeme pubbe
> viyākaṃsu,**\
> **Huraṃ gotamasāsanā;**\
> **Iccāsi iti bhavissati,**\
> **Sabbaṃ taṃ itihītihaṃ;**\
> **Sabbaṃ taṃ takkavaḍḍhanaṃ.** (5)

[]{#30 .sc}[]{#p_25Cn_1101 .ms}**Ye me pubbe viyākaṃsū**ti. **Ye**ti yo
ca bāvarī brāhmaṇo ye caññe tassa ācariyā, te sakaṃ diṭṭhiṃ sakaṃ
khantiṃ sakaṃ ruciṃ sakaṃ laddhiṃ sakaṃ ajjhāsayaṃ sakaṃ adhippāyaṃ
byākaṃsu ācikkhiṃsu desayiṃsu paññapiṃsu paṭṭhapiṃsu vivariṃsu
vibhajiṃsu uttānīakaṃsu pakāsesunti---ye me pubbe viyākaṃsu.

[]{#31 .sc}[]{#p_25Cn_1102 .ms}**Huraṃ gotamasāsanā**ti huraṃ
gotamasāsanā, paraṃ gotamasāsanā, pure gotamasāsanā, paṭhamataraṃ
gotamasāsanā buddhasāsanā jinasāsanā [tathā­gata­sāsanā]{#note794 .var
title="tathā­gata­sāsanā devāti­deva­sāsanā (bj) | tathā­gata­sāsanā devasāsanā (s1-3, mr)"}
arahan­ta­sāsanāti---huraṃ gotamasāsanā.

[]{#32 .sc}[]{#p_25Cn_1103 .ms}**Iccāsi iti bhavissatī**ti evaṃ kira
āsi, evaṃ kira bhavissatīti---iccāsi iti bhavissati.

[]{#33 .sc}[]{#p_25Cn_1104 .ms}**Sabbaṃ taṃ itihītihan**ti sabbaṃ taṃ
itihītihaṃ itikirāya paramparāya piṭaka­sam­padāya takkahetu nayahetu
ākāra­pari­vitak­kena diṭṭhi­nij­jhā­nak­khan­tiyā na sāmaṃ
saya­ma­bhiñ­ñā­taṃ na attapaccakkhaṃ dhammaṃ yaṃ kathayiṃsūti---sabbaṃ
taṃ itihītihaṃ.

[]{#34 .sc}[]{#p_25Cn_1105 .ms}**Sabbaṃ taṃ takkavaḍḍhanan**ti sabbaṃ
taṃ takkavaḍḍhanaṃ vitak­ka­vaḍḍha­naṃ saṅkap­pa­vaḍ­ḍha­naṃ
kāmavitak­ka­vaḍḍha­naṃ ­byāpā­da­vitak­ka­vaḍḍha­naṃ
vihiṃ­sā­vitak­ka­vaḍḍha­naṃ ñāti­vitak­ka­vaḍḍha­naṃ
jana­pada­vitak­ka­vaḍḍha­naṃ ama­rāvitak­ka­vaḍḍha­naṃ
parā­nudaya­tā­paṭi­saṃ­yutta­vitak­ka­vaḍḍha­naṃ
lābhasakkā­ra­siloka­paṭi­saṃ­yutta­vitak­ka­vaḍḍha­naṃ
anavaññat­ti­paṭi­saṃ­yutta­vitak­ka­vaḍḍha­nanti---sabbaṃ taṃ
takkavaḍḍhanaṃ. Tenāha thero piṅgiyo---

> []{#35 .sc}[]{#p_25Cn_1106 .ms}"Yeme pubbe viyākaṃsu,\
> Huraṃ gotamasāsanā;\
> Iccāsi iti bhavissati,\
> Sabbaṃ taṃ itihītihaṃ;\
> Sabbaṃ taṃ takkavaḍḍhanan"ti.
>
> []{#36 .sc} []{#p_25Cn_1107 .ms}[]{#msdiv107 .msdiv}**Eko
> tamonudāsīno,**\
> **jutimā so pabhaṅkaro;**\
> **Gotamo bhūripaññāṇo,**\
> **gotamo bhūrimedhaso.** (6)

[]{#37 .sc}[]{#p_25Cn_1108 .ms}**Eko tamonudāsīno**ti. **Eko**ti bhagavā
pabbaj­ja­saṅ­khā­tena eko, adutiyaṭṭhena eko, taṇhāya pahānaṭṭhena eko,
ekanta­vītarā­goti eko, ekanta­vīta­dosoti eko, ekanta­vī­tamo­hoti eko,
ekanta­nikkile­soti eko, ekāyanamaggaṃ gatoti eko, eko anuttaraṃ
sammāsambodhiṃ abhisam­buddhoti eko.

[]{#38 .sc}[]{#p_25Cn_1109 .ms}Kathaṃ bhagavā pabbaj­ja­saṅ­khā­tena
eko? Bhagavā daharova samāno susu kāḷakeso bhadrena yobbanena
samannāgato paṭhamena vayasā akāmakānaṃ [mātāpitūnaṃ]{#note797 .var
title="mātāpitunnaṃ (bj)"} assumukhānaṃ rodantānaṃ vilapantānaṃ
ñātisaṅghaṃ sabbaṃ ­gharāvā­sa­pali­bodhaṃ chinditvā
putta­dāra­pali­bodhaṃ chinditvā ñātipalibodhaṃ chinditvā
mittā­macca­pali­bodhaṃ chinditvā sanni­dhi­pali­bodhaṃ chinditvā
kesamassuṃ ohāretvā kāsāyāni vatthāni acchādetvā agārasmā anagāriyaṃ
pabbajitvā akiñcanabhāvaṃ upagantvā eko carati viharati iriyati vatteti
pāleti yapeti yāpeti. Evaṃ bhagavā pabbaj­ja­saṅ­khā­tena eko.

[]{#39 .sc}[]{#p_25Cn_1110 .ms}Kathaṃ bhagavā adutiyaṭṭhena eko? Evaṃ
pabbajito samāno eko arañña­vana­patthāni pantāni senāsanāni paṭisevati
appasaddāni appanigghosāni vijanavātāni
[­manus­sa­rāhas­seyya­kāni]{#note798 .var
title="­manus­sa­rāha­seyya­kāni (bj, s1-3, mr)"}
[paṭi­sallā­na­sārup­pāni]{#note799 .var
title="paṭi­sallā­ṇa­sārup­pāni (mr)"}. So eko gacchati, eko tiṭṭhati,
eko nisīdati, eko seyyaṃ kappeti, eko gāmaṃ piṇḍāya pavisati, eko
abhikkamati, eko paṭikkamati, eko raho nisīdati, eko caṅkamaṃ
adhiṭṭhāti, eko carati viharati iriyati vatteti pāleti yapeti yāpeti.
Evaṃ bhagavā adutiyaṭṭhena eko.

[]{#40 .sc}[]{#p_25Cn_1111 .ms}Kathaṃ bhagavā taṇhāya pahānaṭṭhena eko?
So evaṃ eko adutiyo appamatto ātāpī pahitatto viharanto najjā
nerañjarāya tīre bodhi­rukkha­mūle mahāpadhānaṃ padahanto māraṃ sasenaṃ
kaṇhaṃ namuciṃ pamattabandhuṃ vidhamitvā [taṇhājāliniṃ]{#note800 .var
title="taṇhaṃ jāliniṃ (s1-3)"} [visaṭaṃ]{#note801 .var
title="saritaṃ (s1-3)"} visattikaṃ pajahi vinodesi byantīakāsi anabhāvaṃ
gamesi.

> []{#41 .sc} []{#p_25Cn_1112 .ms}"Taṇhādutiyo puriso,\
> dīghamaddhāna saṃsaraṃ;\
> Ittha­bhā­vañña­thā­bhāvaṃ,\
> saṃsāraṃ nātivattati.
>
> []{#42 .sc}[]{#p_25Cn_1113 .ms}[Etamādīnavaṃ]{#note803 .var
> title="evamādīnavaṃ (mr)"} ñatvā,\
> [Taṇhaṃ]{#note804 .var title="taṇhā (s1-3, mr)"} dukkhassa sambhavaṃ;\
> Vītataṇho anādāno,\
> Sato bhikkhu paribbaje"ti.

[]{#43 .sc}[]{#p_25Cn_1114 .ms}Evaṃ bhagavā taṇhāya pahānaṭṭhena eko.

[]{#44 .sc}[]{#p_25Cn_1115 .ms}Kathaṃ bhagavā ekanta­vītarā­goti eko?
Rāgassa pahīnattā ekanta­vītarā­goti eko, dosassa pahīnattā
ekanta­vīta­dosoti eko, mohassa pahīnattā ekanta­vī­tamo­hoti eko,
kilesānaṃ pahīnattā ekanta­nikkile­soti eko.

[]{#45 .sc}[]{#p_25Cn_1116 .ms}Kathaṃ bhagavā ekāyanamaggaṃ gatoti eko?
Ekāyanamaggo vuccati cattāro satipaṭṭhānā ... pe ... ariyo aṭṭhaṅgiko
maggo.

> []{#46 .sc} []{#p_25Cn_1117 .ms}"Ekāyanaṃ jāti­kha­yan­tadassī,\
> Maggaṃ pajānāti hitānukampī;\
> Etena maggena [tariṃsu]{#note806 .var title="atariṃsu (mr)"} pubbe,\
> Tarissanti ye ca taranti oghan"ti.

[]{#47 .sc}[]{#p_25Cn_1118 .ms}Evaṃ bhagavā ekāyanamaggaṃ gatoti eko.

[]{#48 .sc}[]{#p_25Cn_1119 .ms}Kathaṃ bhagavā eko anuttaraṃ
sammāsambodhiṃ abhisam­buddhoti eko. Bodhi vuccati catūsu maggesu ñāṇaṃ
paññā paññindriyaṃ paññābalaṃ dhamma­vicaya­sam­boj­jhaṅgo vīmaṃsā
vipassanā sammādiṭṭhi. Bhagavā tena bodhiñāṇena "sabbe saṅkhārā
aniccā"ti bujjhi, "sabbe saṅkhārā dukkhā"ti bujjhi, "sabbe dhammā
anattā"ti bujjhi ... pe ... "yaṃ kiñci samuda­ya­dhammaṃ sabbaṃ taṃ
nirodhadhamman"ti bujjhi. Atha vā yaṃ bujjhitabbaṃ anu­bujjhi­tabbaṃ
paṭi­bujjhi­tabbaṃ ­sambuj­jhi­tabbaṃ adhigantabbaṃ phassitabbaṃ
sacchikātabbaṃ sabbaṃ taṃ tena bodhiñāṇena bujjhi anubujjhi paṭibujjhi
sambujjhi adhigacchi [phassesi]{#note807 .var
title="phassi (bj) | phusesi (s1-3)"} sacchākāsi. Evaṃ bhagavā eko
anuttaraṃ sammāsambodhiṃ abhisam­buddhoti eko.

[]{#49 .sc}[]{#p_25Cn_1120 .ms}**Tamonudo**ti bhagavā rāgatamaṃ
dosatamaṃ mohatamaṃ diṭṭhitamaṃ kilesatamaṃ duccaritatamaṃ andhakaraṇaṃ
acakkhukaraṇaṃ aññāṇakaraṇaṃ paññā­ni­rodhi­kaṃ ­vighā­ta­pak­khi­kaṃ
anib­bāna­saṃ­vatta­ni­kaṃ nudi panudi pajahi vinodesi
[byantīakāsi]{#note808 .var title="byantīmakāsi (s1-3)"} anabhāvaṃ
gamesi. **Āsīno**ti nisinno bhagavā pāsāṇake cetiyeti---[āsīno]{#note809
.var title="āsino (mr)"}.

> []{#50 .sc} []{#p_25Cn_1121 .ms}Nagassa passe āsīnaṃ,\
> muniṃ dukkhassa pāraguṃ;\
> Sāvakā payirupāsanti,\
> tevijjā maccuhāyinoti.

[]{#51 .sc}[]{#p_25Cn_1122 .ms}Evampi bhagavā āsīno ... pe ... atha vā
bhagavā sab­bos­suk­ka­pa­ṭippas­sad­dhattā āsīno so vutthavāso
ciṇṇacaraṇo ... pe ... jāti­maraṇa­saṃsāro natthi tassa punabbhavoti,
evampi bhagavā āsīnoti---eko tamonudāsīno.

[]{#52 .sc}[]{#p_25Cn_1123 .ms}**Jutimā so pabhaṅkaro**ti. **Jutimā**ti
jutimā matimā paṇḍito paññavā buddhimā ñāṇī vibhāvī medhāvī.
**Pabhaṅkaro**ti pabhaṅkaro ālokakaro obhāsakaro dīpaṅkaro
[padīpakaro]{#note811 .var title="padīpaṅkaro (bj)"} ujjotakaro
pajjotakaroti---jutimā so pabhaṅkaro.

[]{#53 .sc}[]{#p_25Cn_1124 .ms}**Gotamo bhūripaññāṇo**ti gotamo
bhūripaññāṇo ñāṇapaññāṇo paññādhajo paññāketu pañ­ñādhipa­teyyo
vicayabahulo pavicayabahulo [okkhā­ya­na­bahulo]{#note812 .var
title="pek­khā­ya­na­bahulo (bj)"} [samokkhā­yana­dhammo]{#note813 .var
title="samokkhā­yana­bahulo (bj)"} vibhūtavihārī taccarito tabbahulo
taggaruko tanninno tappoṇo tappabbhāro tadadhimutto tadadhipateyyo.

> []{#54 .sc} []{#p_25Cn_1125 .ms}Dhajo rathassa paññāṇaṃ,\
> [dhūmo]{#note815 .var title="dhumo (s1-3)"} paññāṇamaggino;\
> Rājā raṭṭhassa paññāṇaṃ,\
> bhattā paññā­ṇa­mitthi­yāti.

[]{#55 .sc}[]{#p_25Cn_1126 .ms}Evameva gotamo bhūripaññāṇo ñāṇapaññāṇo
paññādhajo paññāketu pañ­ñādhipa­teyyo vicayabahulo pavicayabahulo
okkhā­ya­na­bahulo samokkhā­yana­dhammo vibhūtavihārī taccarito
tabbahulo taggaruko tanninno tappoṇo tappabbhāro tadadhimutto
tadadhipa­tey­yoti---gotamo bhūripaññāṇo.

[]{#56 .sc}[]{#p_25Cn_1127 .ms}**Gotamo bhūrimedhaso**ti bhūri vuccati
pathavī. Bhagavā tāya pathavisamāya paññāya vipulāya vitthatāya
samannāgato. Medhā vuccati paññā. Yā paññā pajānanā ... pe ... amoho
dhammavicayo sammādiṭṭhi. Bhagavā imāya medhāya upeto samupeto upāgato
samupāgato upapanno samupapanno samannāgato, tasmā buddho
[sumedhasoti]{#note816 .var title="bhūrimedhasoti (s1-3)"}---gotamo
bhūrimedhaso. Tenāha thero piṅgiyo---

> []{#57 .sc}[]{#p_25Cn_1128 .ms}"Eko tamonudāsīno,\
> jutimā so pabhaṅkaro;\
> Gotamo bhūripaññāṇo,\
> gotamo bhūrimedhaso"ti.
>
> []{#58 .sc} []{#p_25Cn_1129 .ms}[]{#msdiv108 .msdiv}**Yo me
> dhammamadesesi,**\
> **San­diṭṭhi­ka­ma­kālikaṃ;**\
> **Taṇ­hak­kha­ya­ma­nīti­kaṃ,**\
> **Yassa natthi upamā kvaci.** (7)

[]{#59 .sc}[]{#p_25Cn_1130 .ms}**Yo me dhammamadesesī**ti. **Yo**ti yo
so bhagavā sayambhū anācariyako pubbe ananussutesu dhammesu sāmaṃ
saccāni abhisambujjhi, tattha ca sabbaññutaṃ patto balesu ca vasībhāvaṃ.
**Dhammamadesesī**ti. **Dhamman**ti ādikalyāṇaṃ majjhekalyāṇaṃ
pari­yosāna­kal­yāṇaṃ sātthaṃ sabyañjanaṃ kevala­pari­puṇṇaṃ parisuddhaṃ
brahmacariyaṃ, cattāro satipaṭṭhāne ... pe ... ariyaṃ aṭṭhaṅgikaṃ maggaṃ
nibbānañca nib­bā­nagā­mi­niñca paṭipadaṃ ācikkhi desesi paññapesi
paṭṭhapesi vivari vibhaji uttānīakāsi pakāsesīti---yo me dhammamadesesi.

[]{#60 .sc}[]{#p_25Cn_1131 .ms}**San­diṭṭhi­ka­ma­kālikan**ti
sandiṭṭhikaṃ akālikaṃ ehipassikaṃ [opaneyyikaṃ]{#note818 .var
title="opanayikaṃ (bj, s1-3)"} paccattaṃ veditabbaṃ
viññūhīti---[evaṃ]{#note819 .var title="evampi (bj)"} sandiṭṭhikaṃ. Atha
vā, yo diṭṭheva dhamme ariyaṃ aṭṭhaṅgikaṃ maggaṃ bhāveti, tassa maggassa
anantarā samanantarā adhigacchateva phalaṃ vindati paṭilabhatīti, evampi
sandiṭṭhikaṃ. **Akālikan**ti yathā manussā kālikaṃ dhanaṃ datvā anantarā
na labhanti kālaṃ āgamenti, nevāyaṃ dhammo. Yo diṭṭheva dhamme ariyaṃ
aṭṭhaṅgikaṃ maggaṃ bhāveti, tassa maggassa anantarā samanantarā
adhigacchateva phalaṃ vindati paṭilabhati, na parattha na paraloke, evaṃ
akālikanti---san­diṭṭhi­ka­ma­kālikaṃ.

[]{#61 .sc}[]{#p_25Cn_1132 .ms}**Taṇ­hak­kha­ya­ma­nīti­kan**ti.
**Taṇhā**ti rūpataṇhā ... pe ... dhammataṇhā. **Taṇhakkhayan**ti
taṇhakkhayaṃ rāgakkhayaṃ dosakkhayaṃ mohakkhayaṃ gatikkhayaṃ
upapat­tik­kha­yaṃ paṭi­sandhik­kha­yaṃ bhavakkhayaṃ saṃsārakkhayaṃ
vaṭṭakkhayaṃ. **Anītikan**ti **īti** vuccanti kilesā ca khandhā ca
abhisaṅkhārā ca. Ītippahānaṃ ītivūpasamaṃ īti­paṭi­nissag­gaṃ
īti­pa­ṭippas­sad­dhiṃ amataṃ nibbānanti---taṇ­hak­kha­ya­ma­nīti­kaṃ.

[]{#62 .sc}[]{#p_25Cn_1133 .ms}**Yassa natthi upamā kvacī**ti.
**Yassā**ti nibbānassa. **Natthi upamā**ti upamā natthi, upanidhā
natthi, sadisaṃ natthi, paṭibhāgo natthi [na atthi]{#note820 .var
title="na santi (bj) | na sati (c1)"} na saṃvijjati nupalabbhati.
**Kvacī**ti kvaci kimhici katthaci ajjhattaṃ vā bahiddhā vā
ajjhat­ta­bahid­dhā vāti--- yassa natthi upamā kvaci. Tenāha thero
piṅgiyo---

> []{#63 .sc}[]{#p_25Cn_1134 .ms}"Yo me dhammamadesesi,\
> San­diṭṭhi­ka­ma­kālikaṃ;\
> Taṇ­hak­kha­ya­ma­nīti­kaṃ,\
> Yassa natthi upamā kvacī"ti.
>
> []{#64 .sc} []{#p_25Cn_1135 .ms}[]{#msdiv109 .msdiv}**Kiṃ nu tamhā
> vippavasasi,**\
> **muhuttamapi piṅgiya;**\
> **Gotamā bhūripaññāṇā,**\
> **gotamā bhūrimedhasā.** (8)

[]{#65 .sc}[]{#p_25Cn_1136 .ms}**Kiṃ nu tamhā vippavasasī**ti kiṃ nu
buddhamhā vippavasasi apesi [apagacchasi]{#note822 .var
title="apagacchi (c1)"} vinā hosīti---kiṃ nu tamhā vippavasasi.

[]{#66 .sc}[]{#p_25Cn_1137 .ms}**Muhuttamapi piṅgiyā**ti muhuttampi
khaṇampi layampi vayampi addhampīti---muhuttamapi. **Piṅgiyā**ti bāvarī
taṃ nattāraṃ nāmena ālapati.

[]{#67 .sc}[]{#p_25Cn_1138 .ms}**Gotamā bhūripaññāṇā**ti gotamā
bhūripaññāṇā ñāṇapaññāṇā paññādhajā paññāketumhā pañ­ñādhipa­teyyamhā
vicayabahulā pavicayabahulā okkhā­ya­na­bahulā samokkhā­yana­dhammā
vibhū­ta­vihārimhā taccaritā tabbahulā taggarukā tanninnā tappoṇā
tappabbhārā tadadhimuttā tadadhipa­teyyam­hāti---gotamā bhūripaññāṇā.

[]{#68 .sc}[]{#p_25Cn_1139 .ms}**Gotamā bhūrimedhasā**ti bhūri vuccati
pathavī. Bhagavā tāya pathavisamāya paññāya vipulāya vitthatāya
samannāgato. Medhā vuccati paññā. Yā paññā pajānanā ... pe ... amoho
dhammavicayo sammādiṭṭhi. Bhagavā imāya medhāya paññāya upeto samupeto
upāgato samupāgato upapanno samupapanno samannāgato, tasmā buddho
sumedhasoti---gotamā bhūrimedhasā. Tenāha so brāhmaṇo---

> []{#69 .sc}[]{#p_25Cn_1140 .ms}"Kiṃ nu tamhā vippavasasi,\
> muhuttamapi piṅgiya;\
> Gotamā bhūripaññāṇā,\
> gotamā bhūrimedhasā"ti.
>
> []{#70 .sc} []{#p_25Cn_1141 .ms}[]{#msdiv110 .msdiv}**Yo te
> dhammamadesesi,**\
> **San­diṭṭhi­ka­ma­kālikaṃ;**\
> **Taṇ­hak­kha­ya­ma­nīti­kaṃ,**\
> **Yassa natthi upamā kvaci.** (9)

[]{#71 .sc}[]{#p_25Cn_1142 .ms}**Yo te dhammamadesesī**ti yo so bhagavā
... pe ... tattha ca sabbaññutaṃ patto balesu ca vasībhāvaṃ.
**Dhammamadesesī**ti **dhamman**ti ādikalyāṇaṃ majjhekalyāṇaṃ ... pe ...
nibbānañca nib­bā­nagā­mi­niñca paṭipadaṃ ācikkhi desesi paññapesi
paṭṭhapesi vivari vibhaji uttānīakāsi pakāsesīti---yo te dhammamadesesi.

[]{#72 .sc}[]{#p_25Cn_1143 .ms}**San­diṭṭhi­ka­ma­kālikan**ti
sandiṭṭhikaṃ akālikaṃ ehipassikaṃ opaneyyikaṃ paccattaṃ veditabbaṃ
viññūhīti---evaṃ sandiṭṭhikaṃ. Atha vā, yo diṭṭheva dhamme ariyaṃ
aṭṭhaṅgikaṃ maggaṃ bhāveti, tassa maggassa anantarā samanantarā
adhigacchateva phalaṃ vindati paṭilabhatīti---evampi sandiṭṭhikaṃ.
**Akālikan**ti yathā manussā kālikaṃ dhanaṃ datvā anantarā na labhanti,
kālaṃ āgamenti, nevāyaṃ dhammo. Yo diṭṭheva dhamme ariyaṃ aṭṭhaṅgikaṃ
maggaṃ bhāveti; tassa maggassa anantarā samanantarā adhigacchateva
phalaṃ vindati paṭilabhati, na parattha na paraloke, evaṃ
akālikanti---san­diṭṭhi­ka­ma­kālikaṃ.

[]{#73 .sc}[]{#p_25Cn_1144 .ms}**Taṇ­hak­kha­ya­ma­nīti­kan**ti.
**Taṇhā**ti rūpataṇhā ... pe ... dhammataṇhā. **Taṇhakkhayan**ti
taṇhakkhayaṃ rāgakkhayaṃ dosakkhayaṃ mohakkhayaṃ gatikkhayaṃ
upapat­tik­kha­yaṃ paṭi­sandhik­kha­yaṃ bhavakkhayaṃ saṃsārakkhayaṃ
vaṭṭakkhayaṃ. **Anītikan**ti **īti** vuccanti kilesā ca khandhā ca
abhisaṅkhārā ca. Ītippahānaṃ ītivūpasamaṃ īti­paṭi­nissag­gaṃ
īti­pa­ṭippas­sad­dhiṃ amataṃ nibbānanti---taṇ­hak­kha­ya­ma­nīti­kaṃ.

[]{#74 .sc}[]{#p_25Cn_1145 .ms}**Yassa natthi upamā kvacī**ti.
**Yassā**ti nibbānassa. **Natthi upamā**ti upamā natthi, upanidhā
natthi, sadisaṃ natthi, paṭibhāgo natthi na atthi na saṃvijjati
nupalabbhati. **Kvacī**ti kvaci kimhici katthaci ajjhattaṃ vā bahiddhā
vā ajjhat­ta­bahid­dhā vāti--- yassa natthi upamā kvaci. Tenāha so
brāhmaṇo---

> []{#75 .sc}[]{#p_25Cn_1146 .ms}"Yo te dhammamadesesi,\
> San­diṭṭhi­ka­ma­kālikaṃ;\
> Taṇ­hak­kha­ya­ma­nīti­kaṃ,\
> Yassa natthi upamā kvacī"ti.
>
> []{#76 .sc} []{#p_25Cn_1147 .ms}[]{#msdiv111 .msdiv}**Nāhaṃ tamhā
> vippavasāmi,**\
> **Muhuttamapi brāhmaṇa;**\
> **Gotamā bhūripaññāṇā,**\
> **Gotamā bhūrimedhasā.** (10)

[]{#77 .sc}[]{#p_25Cn_1148 .ms}**Nāhaṃ tamhā vippavasāmī**ti nāhaṃ
buddhamhā vippavasāmi apemi apagacchāmi vinā homīti---nāhaṃ tamhā
vippavasāmi.

[]{#78 .sc}[]{#p_25Cn_1149 .ms}**Muhuttamapi brāhmaṇā**ti muhuttampi
khaṇampi layampi vayampi addhampīti muhuttamapi. **Brāhmaṇā**ti gāravena
mātulaṃ ālapati.

[]{#79 .sc}[]{#p_25Cn_1150 .ms}**Gotamā bhūripaññāṇā**ti gotamā
bhūripaññāṇā ñāṇapaññāṇā paññādhajā paññāketumhā pañ­ñādhipa­teyyamhā
vicayabahulā pavicayabahulā okkhā­ya­na­bahulā samokkhā­yana­dhammā
vibhū­ta­vihārimhā taccaritā tabbahulā taggarukā tanninnā tappoṇā
tappabbhārā tadadhimuttā tadadhipa­teyyam­hāti---gotamā bhūripaññāṇā.

[]{#80 .sc}[]{#p_25Cn_1151 .ms}**Gotamā bhūrimedhasā**ti bhūri vuccati
pathavī. Bhagavā tāya pathavisamāya paññāya vipulāya vitthatāya
samannāgato. Medhā vuccati paññā. Yā paññā pajānanā ... pe ... amoho
dhammavicayo sammādiṭṭhi. Bhagavā imāya medhāya paññāya upeto samupeto
upāgato samupāgato upapanno samupapanno samannāgato. Tasmā buddho
sumedhasoti---gotamā bhūrimedhasā. Tenāha thero piṅgiyo---

> []{#81 .sc}[]{#p_25Cn_1152 .ms}"Nāhaṃ tamhā vippavasāmi,\
> muhuttamapi brāhmaṇa;\
> Gotamā bhūripaññāṇā,\
> gotamā bhūrimedhasā"ti.
>
> []{#82 .sc} []{#p_25Cn_1153 .ms}[]{#msdiv112 .msdiv}**Yo me
> dhammamadesesi,**\
> **San­diṭṭhi­ka­ma­kālikaṃ;**\
> **Taṇ­hak­kha­ya­ma­nīti­kaṃ,**\
> **Yassa natthi upamā kvaci.** (11)

[]{#83 .sc}[]{#p_25Cn_1154 .ms}**Yo me dhammamadesesī**ti yo so bhagavā
sayambhū anācariyako pubbe ananussutesu dhammesu sāmaṃ saccāni
abhisambujjhi, tattha ca sabbaññutaṃ patto balesu ca vasībhāvaṃ.
**Dhammamadesesī**ti. **Dhamman**ti ādikalyāṇaṃ majjhekalyāṇaṃ
pari­yosāna­kal­yāṇaṃ sātthaṃ sabyañjanaṃ kevala­pari­puṇṇaṃ parisuddhaṃ
brahmacariyaṃ, cattāro satipaṭṭhāne cattāro sammappadhāne cattāro
iddhipāde pañcindriyāni pañca balāni satta bojjhaṅge ariyaṃ aṭṭhaṅgikaṃ
maggaṃ nibbānañca nib­bā­nagā­mi­niñca paṭipadaṃ ācikkhi desesi
paññapesi paṭṭhapesi vivari vibhaji uttānīakāsi pakāsesīti---yo me
dhammamadesesi.

[]{#84 .sc}[]{#p_25Cn_1155 .ms}**San­diṭṭhi­ka­ma­kālikan**ti
sandiṭṭhikaṃ akālikaṃ ehipassikaṃ opaneyyikaṃ paccattaṃ veditabbaṃ
viññūhīti, evaṃ sandiṭṭhikaṃ. Atha vā yo diṭṭheva dhamme ariyaṃ
aṭṭhaṅgikaṃ maggaṃ bhāveti, tassa maggassa anantarā samanantarā
adhigacchateva phalaṃ vindati paṭilabhatīti, evampi sandiṭṭhikaṃ.
**Akālikan**ti yathā manussā kālikaṃ dhanaṃ datvā anantarā na labhanti,
kālaṃ āgamenti, nevāyaṃ dhammo. Yo diṭṭheva dhamme ariyaṃ aṭṭhaṅgikaṃ
maggaṃ bhāveti, tassa maggassa anantarā samanantarā adhigacchateva
phalaṃ vindati paṭilabhati, na parattha na paraloke, evaṃ
akālikanti---san­diṭṭhi­ka­ma­kālikaṃ.

[]{#85 .sc}[]{#p_25Cn_1156 .ms}**Taṇ­hak­kha­ya­ma­nīti­kan**ti.
**Taṇhā**ti rūpataṇhā ... pe ... dhammataṇhā. **Taṇhakkhayan**ti
taṇhakkhayaṃ rāgakkhayaṃ dosakkhayaṃ mohakkhayaṃ gatikkhayaṃ
upapat­tik­kha­yaṃ paṭi­sandhik­kha­yaṃ bhavakkhayaṃ saṃsārakkhayaṃ
vaṭṭakkhayaṃ. **Anītikan**ti **īti** vuccanti kilesā ca khandhā ca
abhisaṅkhārā ca. Ītippahānaṃ ītivūpasamaṃ īti­pa­ṭippas­sad­dhiṃ amataṃ
nibbānanti---taṇ­hak­kha­ya­ma­nīti­kaṃ.

[]{#86 .sc}[]{#p_25Cn_1157 .ms}**Yassa natthi upamā kvacī**ti.
**Yassā**ti nibbānassa. **Natthi upamā**ti upamā natthi, upanidhā
natthi, sadisaṃ natthi, paṭibhāgo natthi na atthi na saṃvijjati
nupalabbhati. **Kvacī**ti kvaci kimhici katthaci ajjhattaṃ vā bahiddhā
vā ajjhat­ta­bahid­dhā vāti--- yassa natthi upamā kvaci. Tenāha thero
piṅgiyo---

> []{#87 .sc}[]{#p_25Cn_1158 .ms}"Yo me dhammamadesesi,\
> San­diṭṭhi­ka­ma­kālikaṃ;\
> Taṇ­hak­kha­ya­ma­nīti­kaṃ,\
> Yassa natthi upamā kvacī"ti.
>
> []{#88 .sc} []{#p_25Cn_1159 .ms}[]{#msdiv113 .msdiv}**Passāmi naṃ
> manasā cakkhunāva,**\
> **Rattindivaṃ brāhmaṇa appamatto;**\
> **[Namassamāno vivasemi]{#note827 .var
> title="namassamānova vasemi (si) | namassamāno vivasāmi (s1-3)"}
> rattiṃ,**\
> **Teneva maññāmi avippavāsaṃ.** (12)

[]{#89 .sc}[]{#p_25Cn_1160 .ms}**Passāmi naṃ manasā cakkhunāvā**ti yathā
cakkhumā puriso āloke rūpagatāni passeyya dakkheyya olokeyya nijjhāyeyya
upaparikkheyya, evamevāhaṃ buddhaṃ bhagavantaṃ manasā passāmi dakkhāmi
olokemi nijjhāyāmi upapa­rikkhā­mīti---passāmi naṃ manasā cakkhunāva.

[]{#90 .sc}[]{#p_25Cn_1161 .ms}**Rattindivaṃ brāhmaṇa appamatto**ti
rattiñca divā ca buddhānussatiṃ manasā bhāvento
appamattoti---rattindivaṃ brāhmaṇa appamatto.

[]{#91 .sc}[]{#p_25Cn_1162 .ms}**Namassamāno vivasemi rattin**ti.
**Namassamāno**ti kāyena vā namassamāno, vācāya vā namassamāno, cittena
vā namassamāno, anvat­tha­paṭi­pattiyā vā namassamāno,
dhammā­nu­dhamma­paṭi­pattiyā vā namassamāno [sakkāramāno
garukāramāno]{#note828 .var title="sakkārayamāno garukārayamāno (bj)"}
mānayamāno pūjayamāno rattindivaṃ vivasemi atināmemi
atikkamemīti---namassamāno vivasemi rattiṃ.

[]{#92 .sc}[]{#p_25Cn_1163 .ms}**Teneva maññāmi avippavāsan**ti tāya
buddhā­nus­satiyā bhāvento avippavāsoti taṃ maññāmi,
[avippavuṭṭhoti]{#note829 .var title="avippavutthoti (bj)"} taṃ maññāmi
jānāmi. Evaṃ jānāmi evaṃ ājānāmi evaṃ vijānāmi evaṃ paṭivijānāmi evaṃ
paṭivijjhāmīti---teneva maññāmi avippavāsaṃ. Tenāha thero piṅgiyo---

> []{#93 .sc}[]{#p_25Cn_1164 .ms}"Passāmi naṃ manasā cakkhunāva,\
> Rattindivaṃ brāhmaṇa appamatto;\
> Namassamāno vivasemi rattiṃ,\
> Teneva maññāmi avippavāsan"ti.
>
> []{#94 .sc} []{#p_25Cn_1165 .ms}[]{#msdiv114 .msdiv}**Saddhā ca pīti
> ca mano [sati ca]{#note831 .var title="satī ca (bj, pts1)"},**\
> **Nāpentime gota­ma­sāsa­namhā;**\
> **Yaṃ yaṃ disaṃ vajati bhūripañño,**\
> **Sa tena teneva natohamasmi.** (13)

[]{#95 .sc}[]{#p_25Cn_1166 .ms}**Saddhā ca pīti ca mano sati cā**ti.
**Saddhā**ti yā ca bhagavantaṃ ārabbha saddhā [saddahanā]{#note832 .var
title="saddhahanā (mr)"} okappanā abhippasādo saddhā saddhindriyaṃ
saddhābalaṃ. **Pītī**ti yā bhagavantaṃ ārabbha pīti [pāmojjaṃ]{#note833
.var title="pāmujjaṃ (s1-3)"} [modanā]{#note834 .var
title="idaṃ padaṃ bj potthake"} āmodanā pamodanā hāso pahāso vitti
tuṭṭhi odagyaṃ attamanatā cittassa. **Mano**ti yañca bhagavantaṃ ārabbha
cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ
viññāṇaṃ viññā­ṇak­khan­dho tajjā mano­viñ­ñā­ṇa­dhātu. **Satī**ti yā
bhagavantaṃ ārabbha sati anussati sammāsatīti---saddhā ca pīti ca mano
sati ca.

[]{#96 .sc}[]{#p_25Cn_1167 .ms}**Nāpentime gota­ma­sāsa­namhā**ti ime
cattāro dhammā gotamasāsanā buddhasāsanā jinasāsanā tathā­gata­sāsanā
arahantasāsanā nāpenti na gacchanti na vijahanti na
vināsentīti---nāpentime gota­ma­sāsa­namhā.

[]{#97 .sc}[]{#p_25Cn_1168 .ms}**Yaṃ yaṃ disaṃ vajati bhūripañño**ti.
**Yaṃ yaṃ disan**ti puratthimaṃ vā disaṃ pacchimaṃ vā disaṃ dakkhiṇaṃ vā
disaṃ uttaraṃ vā disaṃ vajati gacchati kamati abhikkamati.
**Bhūripañño**ti bhūripañño mahāpañño tikkhapañño puthupañño hāsapañño
javanapañño nib­bedhi­kapañño. Bhūri vuccati pathavī. Bhagavā tāya
pathavisamāya paññāya vipulāya vitthatāya samannāgatoti---yaṃ yaṃ disaṃ
vajati bhūripañño.

[]{#98 .sc}[]{#p_25Cn_1169 .ms}**Sa tena teneva natohamasmī**ti so yena
buddho tena teneva nato tanninno tappoṇo tappabbhāro tadadhimutto
tadadhipa­tey­yoti---sa tena teneva natohamasmi. Tenāha thero piṅgiyo---

> []{#99 .sc}[]{#p_25Cn_1170 .ms}"Saddhā ca pīti ca mano sati ca,\
> Nāpentime gota­ma­sāsa­namhā;\
> Yaṃ yaṃ disaṃ vajati bhūripañño,\
> Sa tena teneva natohamasmī"ti.
>
> []{#100 .sc} []{#p_25Cn_1171 .ms}[]{#msdiv115 .msdiv}**Jiṇṇassa me
> dubba­la­thāmakassa,**\
> **Teneva kāyo na paleti tattha;**\
> **­Saṅkap­pa­yantāya vajāmi niccaṃ,**\
> **Mano hi me brāhmaṇa tena yutto.** (14)

[]{#101 .sc}[]{#p_25Cn_1172 .ms}**Jiṇṇassa me dubba­la­thāmakassā**ti
jiṇṇassa vuḍḍhassa mahallakassa addhagatassa vayo­anup­pattassa.
**Dubba­la­thāmakassā**ti dubba­la­thāmakassa appathāmakassa
parit­ta­thāmakas­sāti---jiṇṇassa me dubba­la­thāmakassa.

[]{#102 .sc}[]{#p_25Cn_1173 .ms}**Teneva kāyo na paleti tatthā**ti kāyo
yena buddho tena na paleti na vajati na gacchati nātikkamatīti---teneva
kāyo na paleti tattha.

[]{#103 .sc}[]{#p_25Cn_1174 .ms}**­Saṅkap­pa­yantāya vajāmi niccan**ti
­saṅkap­pa­gama­nena vitak­ka­gama­nena ñāṇagamanena paññāgamanena
buddhigamanena vajāmi gacchāmi atikkamāmīti---­saṅkap­pa­yantāya vajāmi
niccaṃ.

[]{#104 .sc}[]{#p_25Cn_1175 .ms}**Mano hi me brāhmaṇa tena yutto**ti.
**Mano**ti yaṃ cittaṃ mano mānasaṃ ... pe ... tajjā
mano­viñ­ñā­ṇa­dhātu. **Mano hi me brāhmaṇa tena yutto**ti mano yena
buddho tena yutto payutto saṃyuttoti---mano hi me brāhmaṇa tena yutto.
Tenāha thero piṅgiyo---

> []{#105 .sc}[]{#p_25Cn_1176 .ms}"Jiṇṇassa me dubba­la­thāmakassa,\
> Teneva kāyo na paleti tattha;\
> ­Saṅkap­pa­yantāya vajāmi niccaṃ,\
> Mano hi me brāhmaṇa tena yutto"ti.
>
> []{#106 .sc} []{#p_25Cn_1177 .ms}[]{#msdiv116 .msdiv}**Paṅke sayāno
> pariphandamāno,**\
> **Dīpā dīpaṃ [upallaviṃ]{#note837 .var
> title="upaplaviṃ (bj ^snp5.19#131 [Pārā­yanā­nu­gīti­gāthā])"};**\
> **Athaddasāsiṃ sambuddhaṃ,**\
> **Oghatiṇ­ṇa­ma­nāsa­vaṃ.** (15)

[]{#107 .sc}[]{#p_25Cn_1178 .ms}**Paṅke sayāno pariphandamāno**ti.
**Paṅke sayāno**ti kāmapaṅke kāmakaddame kāmakilese
[kāmabaḷise]{#note838 .var title="kāmapalipe (bj) | kāmabalise (s1-3)"}
kāmapariḷāhe kāmapalibodhe semāno sayamāno [vasamāno āvasamāno
parivasamāno]{#note839 .var title="avasemāno parisemāno (s1-3)"}
ti---paṅke sayāno. **Pariphandamāno**ti taṇhā­phanda­nāya phandamāno,
diṭṭhi­phanda­nāya phandamāno, kilesa­phanda­nāya phandamāno,
payoga­phanda­nāya phandamāno, vipāka­phanda­nāya phandamāno,
mano­ducca­rita­phanda­nāya phandamāno, ratto rāgena phandamāno, duṭṭho
dosena phandamāno, mūḷho mohena phandamāno, [vinibandho]{#note841 .var
title="vinibaddho (bj)"} mānena phandamāno, parāmaṭṭho diṭṭhiyā
phandamāno, vikkhepagato uddhaccena phandamāno, aniṭṭhaṅgato
vicikicchāya phandamāno, thāmagato anusayehi phandamāno, lābhena
phandamāno, alābhena phandamāno, yasena phandamāno, ayasena phandamāno,
pasaṃsāya phandamāno, nindāya phandamāno, sukhena phandamāno, dukkhena
phandamāno, jātiyā phandamāno, jarāya phandamāno, byādhinā phandamāno,
maraṇena phandamāno, soka­pari­deva­duk­kha­do­manas­supāyā­sehi
phandamāno, nerayikena dukkhena phandamāno, tiracchā­na­yoni­kena
dukkhena phandamāno, petti­visa­yikena dukkhena phandamāno,
[mānusikena]{#note842 .var title="mānusakena (bj, s1-3)"} dukkhena ...
pe ... gab­bhok­kan­ti­mūla­kena dukkhena ... gabbhaṭ­ṭhiti­mūla­kena
dukkhena ... gab­bha­vuṭṭhā­na­mūla­kena dukkhena ...
jātas­sū­pani­bandha­kena dukkhena ... jātassa parādheyyakena dukkhena
... attūpakkamena dukkhena ... parūpakkamena dukkhena ...
saṅ­khā­ra­duk­khena ... vipari­ṇāma­duk­khena ... cakkhurogena dukkhena
... sotarogena dukkhena ... ghānarogena dukkhena ... jivhārogena
dukkhena ... kāyarogena dukkhena ... sīsarogena dukkhena ... kaṇṇarogena
dukkhena ... mukharogena dukkhena ... dantarogena dukkhena ...
oṭṭharogena dukkhena ... kāsena ... sāsena ... pināsena ...
[ḍāhena]{#note843 .var title="ḍahena (bj, s1-3) | dāhena (mr)"} ...
jarena ... kucchirogena ... mucchāya ... pakkhandikāya ... sūlāya ...
visūcikāya ... kuṭṭhena ... gaṇḍena ... kilāsena ... sosena ...
apamārena ... dadduyā ... kaṇḍuyā ... kacchuyā ... rakhasāya ...
vitacchikāya ... [lohitapittena]{#note844 .var
title="lohitena. pittena (s1-3, mr)"} ... madhumehena ... aṃsāya ...
piḷakāya ... [bhagandalāya]{#note845 .var title="bhagandalena (bj, c1)"}
... pitta­sa­muṭṭhā­nena ābādhena ... semha­sa­muṭṭhā­nena ābādhena ...
vātasa­muṭṭhā­nena ābādhena ... sannipātikena ābādhena ...
utu­pari­ṇāma­jena ābādhena ... visama­pari­hāra­jena ābādhena ...
opakkamikena ābādhena ... kamma­vipāka­jena ābādhena ... sītena ...
uṇhena ... jighacchāya ... pipāsāya ... uccārena ... passāvena ...
ḍaṃsa­ma­kasavā­tātapa­sarīsa­pa­samphas­sena dukkhena ... mātumaraṇena
dukkhena ... pitumaraṇena dukkhena ... puttamaraṇena dukkhena ...
dhītumaraṇena dukkhena ... ñātibyasanena dukkhena ... bhogabyasanena
dukkhena ... rogabyasanena dukkhena ... sīlabyasanena dukkhena ...
diṭṭhib­yasa­nena dukkhena phandamāno pariphandamāno pavedhamāno
sampa­vedha­mānoti---paṅke sayāno pariphandamāno.

[]{#108 .sc}[]{#p_25Cn_1179 .ms}**Dīpā dīpaṃ upallavin**ti satthārato
satthāraṃ dhammakkhānato dhammakkhānaṃ gaṇato gaṇaṃ diṭṭhiyā diṭṭhiṃ
paṭipadāya paṭipadaṃ maggato maggaṃ pallaviṃ upallaviṃ sampallavinti---
dīpā dīpaṃ upallaviṃ.

[]{#109 .sc}[]{#p_25Cn_1180 .ms}**Athaddasāsiṃ sambuddhan**ti.
**Athā**ti padasandhi padasaṃsaggo padapāripūrī akkha­ra­sama­vāyo
byañ­jana­siliṭ­ṭhatā padānu­pubba­tā­petaṃ---athāti. **Addasāsin**ti
addasaṃ addakkhiṃ apassiṃ paṭivijjhiṃ. **Buddho**ti yo so bhagavā
sayambhū anācariyako ... pe ... sacchikā paññatti, yadidaṃ
buddhoti---athaddasāsiṃ sambuddhaṃ.

[]{#110 .sc}[]{#p_25Cn_1181 .ms}**Oghatiṇ­ṇa­ma­nāsa­van**ti.
**Oghatiṇṇan**ti bhagavā kāmoghaṃ tiṇṇo, bhavoghaṃ tiṇṇo, diṭṭhoghaṃ
tiṇṇo, avijjoghaṃ tiṇṇo, sabba­saṃ­sā­rapa­thaṃ tiṇṇo uttiṇṇo nitthiṇṇo
atikkanto samatikkanto vītivatto, so vutthavāso ciṇṇacaraṇo ... pe ...
jāti­maraṇa­saṃsāro, natthi tassa punabbhavoti--- oghatiṇṇaṃ.
**Anāsavan**ti cattāro āsavā---kāmāsavo, bhavāsavo, diṭṭhāsavo,
avijjāsavo. Te āsavā buddhassa bhagavato pahīnā ucchinnamūlā
tālāvatthukatā anabhāvaṃkatā āyatiṃ anuppādadhammā. Tasmā buddho
anāsavoti---oghatiṇ­ṇa­ma­nāsa­vaṃ. Tenāha thero piṅgiyo---

> []{#111 .sc}[]{#p_25Cn_1182 .ms}"Paṅke sayāno pariphandamāno,\
> Dīpā dīpaṃ upallaviṃ;\
> Athaddasāsiṃ sambuddhaṃ,\
> Oghatiṇ­ṇa­ma­nāsa­van"ti.
>
> []{#112 .sc} []{#p_25Cn_1183 .ms}[]{#msdiv117 .msdiv}**Yathā ahū
> vakkali muttasaddho,**\
> **Bhadrāvudho [āḷavigotamo]{#note847 .var
> title="ālavi gotamo (bj) | āḷavi gotamo (^snp5.19#132 [Pārā­yanā­nu­gīti­gāthā])"}
> ca;**\
> **Evameva tvampi pamuñcassu saddhaṃ,**\
> **Gamissasi tvaṃ piṅgiya maccudheyyassa pāraṃ.** (16)

[]{#113 .sc}[]{#p_25Cn_1184 .ms}**Yathā ahū vakkali muttasaddho,
bhadrāvudho āḷavigotamo cā**ti yathā [vakkalitthero]{#note848 .var
title="vakkalithero (bj) | vakkali (s1-3)"} [saddho]{#note849 .var
title="muttasaddho (bj, s1-3)"} saddhāgaruko saddhā­pubbaṅ­gamo
saddhādhimutto saddhā­dhi­pa­teyyo arahattappatto, yathā bhadrāvudho
thero saddho saddhāgaruko saddhā­pubbaṅ­gamo saddhādhimutto
saddhā­dhi­pa­teyyo arahattappatto, yathā āḷavigotamo thero saddho
saddhāgaruko saddhā­pubbaṅ­gamo saddhādhimutto saddhā­dhi­pa­teyyo
arahat­tap­pat­toti---yathā ahū vakkali muttasaddho bhadrāvudho
āḷavigotamo ca.

[]{#114 .sc}[]{#p_25Cn_1185 .ms}**Evameva tvampi pamuñcassu saddhan**ti
evameva [tvaṃ]{#note850 .var title="tvampi (bj)"} saddhaṃ muñcassu
pamuñcassu sampamuñcassu adhimuñcassu okappehi. "Sabbe saṅkhārā
aniccā"ti saddhaṃ muñcassu pamuñcassu sampamuñcassu adhimuñcassu
okappehi. "Sabbe saṅkhārā dukkhā"ti ... pe ... "sabbe dhammā anattā"ti
saddhaṃ muñcassu pamuñcassu sampamuñcassu adhimuñcassu okappehi ... pe
... "yaṃ kiñci samuda­ya­dhammaṃ sabbaṃ taṃ nirodhadhamman"ti saddhaṃ
muñcassu pamuñcassu, sampamuñcassu adhimuñcassu okappehīti---evameva
tvampi pamuñcassu saddhaṃ.

[]{#115 .sc}[]{#p_25Cn_1186 .ms}**Gamissasi tvaṃ piṅgiya maccudheyyassa
pāran**ti maccudheyyaṃ vuccanti kilesā ca khandhā ca abhisaṅkhārā ca.
Maccudheyyassa pāraṃ vuccati amataṃ nibbānaṃ, yo so
sabba­saṅ­khā­ra­sama­tho sabbū­padhipa­ṭi­nissaggo taṇhakkhayo virāgo
nirodho nibbānaṃ. **Gamissasi tvaṃ piṅgiya maccudheyyassa pāran**ti tvaṃ
pāraṃ gamissasi, pāraṃ adhigamissasi, pāraṃ phassissasi, pāraṃ
­sacchi­karis­sasīti---gamissasi tvaṃ piṅgiya maccudheyyassa pāraṃ.
Tenāha bhagavā---

> []{#116 .sc}[]{#p_25Cn_1187 .ms}"Yathā ahū vakkali muttasaddho,\
> Bhadrāvudho āḷavigotamo ca;\
> Evameva tvampi pamuñcassu saddhaṃ,\
> Gamissasi tvaṃ piṅgiya maccudheyyassa pāran"ti.
>
> []{#117 .sc} []{#p_25Cn_1188 .ms}[]{#msdiv118 .msdiv}**Esa bhiyyo
> pasīdāmi,**\
> **Sutvāna munino vaco;**\
> **[Vivaṭṭacchado]{#note852 .var
> title="vivattacchado (bj) | vivaṭacchado (s1-3) | vivaṭacchadano (mr)"}
> sambuddho,**\
> **Akhilo [paṭibhānavā]{#note853 .var title="paṭibhāṇavā (s1-3)"}.**
> (17)

[]{#118 .sc}[]{#p_25Cn_1189 .ms}**Esa bhiyyo pasīdāmī**ti esa bhiyyo
pasīdāmi, bhiyyo bhiyyo saddahāmi, bhiyyo bhiyyo okappemi, bhiyyo bhiyyo
adhimuccāmi; "sabbe saṅkhārā aniccā"ti bhiyyo bhiyyo pasīdāmi, bhiyyo
bhiyyo saddahāmi, bhiyyo bhiyyo okappemi, bhiyyo bhiyyo adhimuccāmi;
"sabbe saṅkhārā dukkhā"ti bhiyyo bhiyyo pasīdāmi ... pe ... "sabbe
dhammā anattā"ti bhiyyo bhiyyo pasīdāmi ... pe ... "yaṃ kiñci
samuda­ya­dhammaṃ sabbaṃ taṃ nirodhadhamman"ti bhiyyo bhiyyo pasīdāmi,
bhiyyo bhiyyo saddahāmi, bhiyyo bhiyyo okappemi, bhiyyo bhiyyo
adhimuccāmīti---esa bhiyyo pasīdāmi.

[]{#119 .sc}[]{#p_25Cn_1190 .ms}**Sutvāna munino vaco**ti. **Munī**ti
monaṃ vuccati ñāṇaṃ ... pe ... saṅga­jāla­maticca so muni. **Sutvāna
munino vaco**ti tuyhaṃ vacanaṃ byappathaṃ desanaṃ anusāsanaṃ anusiṭṭhaṃ
sutvāna uggahetvāna upa­dhārayit­vāna upa­lak­kha­yit­vānāti---sutvāna
munino vaco.

[]{#120 .sc}[]{#p_25Cn_1191 .ms}**Vivaṭṭacchado sambuddho**ti.
**Chadanan**ti pañca chadanāni---taṇhāchadanaṃ, diṭṭhichadanaṃ,
kilesachadanaṃ, ­ducca­rita­chada­naṃ, avijjāchadanaṃ. Tāni chadanāni
buddhassa bhagavato vivaṭāni viddhaṃsitāni samugghāṭitāni pahīnāni
samucchinnāni vūpasantāni paṭippas­sad­dhāni abhab­bup­patti­kāni
ñāṇagginā daḍḍhāni. Tasmā buddho vivaṭṭacchado. **Buddho**ti yo so
bhagavā ... pe ... sacchikā paññatti, yadidaṃ buddhoti---vivaṭṭacchado
sambuddho.

[]{#121 .sc}[]{#p_25Cn_1192 .ms}**Akhilo paṭibhānavā**ti. **Akhilo**ti
rāgo khilo, doso khilo, moho khilo, kodho khilo, upanāho ... pe ...
sab­bā­kusa­lā­bhi­saṅ­khārā khilā. Te khilā buddhassa bhagavato pahīnā
ucchinnamūlā tālāvatthukatā anabhāvaṃkatā āyatiṃ anuppādadhammā. Tasmā
buddho akhilo.

[]{#122 .sc} []{#p_25Cn_1193 .ms}**Paṭibhānavā**ti tayo
paṭibhānavanto---­pariyat­ti­pa­ṭibhā­navā, pari­pucchā­pa­ṭibhā­navā,
adhi­gama­pa­ṭibhā­navā. Katamo ­pariyat­ti­pa­ṭibhā­navā? Idhekaccassa
[buddhavacanaṃ]{#note855 .var title="pakatiyā (bj, mr)"}
[pariyāputaṃ]{#note856 .var title="pariyāpuṭaṃ (s1-3, mr)"} hoti suttaṃ
geyyaṃ veyyākaraṇaṃ gāthā udānaṃ itivuttakaṃ jātakaṃ abbhutadhammaṃ
vedallaṃ. Tassa pariyattiṃ nissāya [paṭibhāti]{#note857 .var
title="paṭibhāyati (mr)"}---ayaṃ ­pariyat­ti­pa­ṭibhā­navā.

[]{#123 .sc}[]{#p_25Cn_1194 .ms}Katamo pari­pucchā­pa­ṭibhā­navā?
Idhekacco paripucchitā hoti atthe ca ñāye ca lakkhaṇe ca kāraṇe ca
ṭhānāṭhāne ca. Tassa paripucchaṃ nissāya paṭibhāti---ayaṃ
pari­pucchā­pa­ṭibhā­navā.

[]{#124 .sc}[]{#p_25Cn_1195 .ms}Katamo adhi­gama­pa­ṭibhā­navā?
Idhekaccassa adhigatā honti cattāro satipaṭṭhānā, cattāro sammappadhānā,
cattāro iddhipādā, pañcindriyāni, pañca balāni, satta bojjhaṅgā, ariyo
aṭṭhaṅgiko maggo, cattāro ariyamaggā, cattāri sāmaññaphalāni, catasso
paṭisambhidāyo, cha abhiññāyo. Tassa attho ñāto, dhammo ñāto, nirutti
ñātā. Atthe ñāte attho paṭibhāti, dhamme ñāte dhammo paṭibhāti,
niruttiyā ñātāya nirutti paṭibhāti. Imesu tīsu ñāṇesu ñāṇaṃ
paṭibhā­na­paṭi­sam­bhidā. Bhagavā imāya paṭibhā­na­paṭi­sam­bhi­dāya
upeto samupeto upāgato samupāgato upapanno samupapanno samannāgato.
Tasmā buddho paṭibhānavā. Yassa pariyatti natthi, paripucchā natthi,
adhigamo natthi, kiṃ tassa paṭibhā­yissatīti---akhilo paṭibhānavā.
Tenāha thero piṅgiyo---

> []{#125 .sc}[]{#p_25Cn_1196 .ms}"Esa bhiyyo pasīdāmi,\
> sutvāna munino vaco;\
> Vivaṭṭacchado sambuddho,\
> akhilo paṭibhānavā"ti.
>
> []{#126 .sc} []{#p_25Cn_1197 .ms}[]{#msdiv119
> .msdiv}**[Adhideve]{#note859 .var title="atideve (mr)"} abhiññāya,**\
> **Sabbaṃ vedi [paroparaṃ]{#note860 .var
> title="parovaraṃ (s1-3) | varovaraṃ (^snp5.19#134 [Pārā­yanā­nu­gīti­gāthā])"};**\
> **Pañhānantakaro satthā,**\
> **Kaṅkhīnaṃ paṭijānataṃ.** (18)

[]{#127 .sc}[]{#p_25Cn_1198 .ms}**Adhideve abhiññāyā**ti. **Devā**ti
tayo devā---[sammutidevā]{#note862 .var title="sammatidevā (s1-3)"},
upapattidevā, visuddhidevā. Katame sammutidevā? [Sammutidevā vuccanti
rājāno]{#note863 .var title="katame sammatidevā rājāno (s1-3)"} ca
rājakumāro ca deviyo ca. Ime vuccanti sammutidevā. Katame upapattidevā?
Upapattidevā vuccanti cātumahārājikā devā tāvatiṃsā devā ... pe ...
brahmakāyikā devā, ye ca devā taduttari. Ime vuccanti upapattidevā.
Katame visuddhidevā? Visuddhidevā vuccanti tathāgatā tathā­gata­sāvakā
arahanto khīṇāsavā, ye ca pac­ce­ka­sambud­dhā. Ime vuccanti
visuddhidevā. Bhagavā sammutideve adhidevāti abhiññāya upapattideve
adhidevāti abhiññāya, visuddhideve adhidevāti abhiññāya jānitvā
tulayitvā tīrayitvā vibhāvayitvā vibhūtaṃ katvāti---adhideve abhiññāya.

[]{#128 .sc}[]{#p_25Cn_1199 .ms}**Sabbaṃ vedi paroparan**ti bhagavā
attano ca paresañca adhidevakare dhamme vedi aññāsi aphassi paṭivijjhi.
Katame attano adhidevakarā dhammā? Sammāpaṭipadā anu­loma­paṭi­padā
apac­canī­ka­paṭi­padā anvat­tha­paṭi­padā dhammā­nu­dhamma­paṭi­padā
sīlesu paripūrakāritā indriyesu guttadvāratā bhojane mattaññutā
jāgariyānuyogo sati­sam­pajañ­ñaṃ cattāro satipaṭṭhānā ... pe ... ariyo
aṭṭhaṅgiko maggo. Ime vuccanti attano adhidevakarā dhammā.

[]{#129 .sc}[]{#p_25Cn_1200 .ms}Katame paresaṃ adhidevakarā dhammā?
Sammāpaṭipadā ... pe ... ariyo aṭṭhaṅgiko maggo. Ime vuccanti paresaṃ
adhidevakarā dhammā. Evaṃ bhagavā attano ca paresañca adhidevakare
dhamme vedi aññāsi aphassi paṭivijjhīti---sabbaṃ vedi paroparaṃ.

[]{#130 .sc}[]{#p_25Cn_1201 .ms}**Pañhānantakaro satthā**ti bhagavā
pārā­yani­ka­pañhā­naṃ antakaro pariyantakaro paricchedakaro
parivaṭumakaro; [sabhi­ya­pañhā­naṃ]{#note864 .var
title="parisapañhānaṃ (s1-3) | piṅ­giya­pañhā­naṃ (mr)"} antakaro
pariyantakaro paricchedakaro parivaṭumakaro; sakkapañhānaṃ ... pe ...
suyāmapañhānaṃ ... ­bhik­khu­pañ­hānaṃ ... ­bhik­khu­nī­pañ­hānaṃ ...
upāsa­ka­pañ­hānaṃ ... upāsi­kā­pañ­hānaṃ ... rājapañhānaṃ ...
khat­tiya­pañ­hānaṃ ... brāhma­ṇa­pañ­hānaṃ ... vessapañhānaṃ ...
suddapañhānaṃ ... devapañhānaṃ ... brahmapañhānaṃ antakaro pariyantakaro
paricchedakaro pari­vaṭuma­karoti---pañhānantakaro. **Satthā**ti bhagavā
satthavāho. Yathā satthavāho satthe kantāraṃ tāreti, corakantāraṃ
tāreti, vāḷakantāraṃ tāreti, dubbhik­kha­kantā­raṃ tāreti,
niruda­ka­kantā­raṃ tāreti uttāreti [nittāreti]{#note865 .var
title="nitthāreti (c1)"} patāreti, khemantabhūmiṃ sampāpeti; evameva
bhagavā satthavāho satte kantāraṃ tāreti, jātikantāraṃ tāreti,
jarākantāraṃ ... pe ... byādhikantāraṃ ... maraṇakantāraṃ ...
soka­pari­deva­duk­kha­do­manas­supāyā­sa­kantā­raṃ tāreti, rāgakantāraṃ
tāreti, dosakantāraṃ ... mohakantāraṃ ... mānakantāraṃ ...
diṭṭhikantāraṃ ... kilesakantāraṃ ... ­ducca­rita­kantā­raṃ tāreti,
rāgagahanaṃ tāreti, dosagahanaṃ ... mohagahanaṃ ... diṭṭhigahanaṃ ...
kilesagahanaṃ ... ­ducca­rita­gahanaṃ tāreti uttāreti nittāreti
patāreti; khemantaṃ amataṃ nibbānaṃ sampāpetīti--- evampi bhagavā
satthavāho.

[]{#131 .sc}[]{#p_25Cn_1202 .ms}Atha vā bhagavā netā vinetā anunetā
paññāpetā nijjhāpetā [pekkhatā]{#note866 .var title="pekkhetā (bj)"}
pasādetāti, evaṃ bhagavā satthavāho. Atha vā bhagavā anuppannassa
maggassa uppādetā, asañjātassa maggassa sañjanetā, anakkhātassa maggassa
akkhātā, maggaññū maggavidū maggakovido maggānugā ca [pana]{#note867
.var title="panassa (bj)"} etarahi sāvakā viharanti pacchā
samannāgatāti, evampi bhagavā satthavāhoti---pañhānantakaro satthā.

[]{#132 .sc}[]{#p_25Cn_1203 .ms}**Kaṅkhīnaṃ paṭijānatan**ti sakaṅkhā
āgantvā nikkaṅkhā sampajjanti, [sallekhā]{#note868 .var
title="salekhā (bj, s1-3)"} āgantvā nillekhā sampajjanti, sadveḷhakā
āgantvā nidveḷhakā sampajjanti, savicikicchā āgantvā nibbicikicchā
sampajjanti, sarāgā āgantvā vītarāgā sampajjanti, sadosā āgantvā
vītadosā sampajjanti, samohā āgantvā vītamohā sampajjanti, sakilesā
āgantvā nikkilesā sampajjantīti---kaṅkhīnaṃ paṭijānataṃ. Tenāha thero
piṅgiyo---

> []{#133 .sc}[]{#p_25Cn_1204 .ms}"Adhideve abhiññāya,\
> sabbaṃ vedi paroparaṃ;\
> Pañhānantakaro satthā,\
> kaṅkhīnaṃ paṭijānatan"ti.
>
> []{#134 .sc} []{#p_25Cn_1205 .ms}[]{#msdiv120 .msdiv}**Asaṃhīraṃ
> asaṃkuppaṃ,**\
> **Yassa natthi upamā kvaci;**\
> **Addhā gamissāmi na mettha kaṅkhā,**\
> **Evaṃ maṃ dhārehi adhi­mutta­cittaṃ.** (19)

[]{#135 .sc}[]{#p_25Cn_1206 .ms}**Asaṃhīraṃ asaṃkuppan**ti asaṃhīraṃ
vuccati amataṃ nibbānaṃ. Yo so sabba­saṅ­khā­ra­sama­tho
sabbū­padhipa­ṭi­nissaggo taṇhakkhayo virāgo nirodho nibbānaṃ.
**Asaṃhīran**ti rāgena dosena mohena kodhena upanāhena makkhena paḷāsena
issāya macchariyena māyāya sāṭheyyena thambhena sārambhena mānena
atimānena madena pamādena sabbakilesehi sabba­ducca­ritehi
sabba­pari­ḷāhehi sabbāsavehi sabbadarathehi sabbasantāpehi
sab­bā­kusa­lā­bhi­saṅ­khā­rehi asaṃhāriyaṃ nibbānaṃ niccaṃ dhuvaṃ
sassataṃ avi­pari­ṇāma­dhammanti---asaṃhīraṃ.

[]{#136 .sc}[]{#p_25Cn_1207 .ms}**Asaṃkuppan**ti asaṃkuppaṃ vuccati
amataṃ nibbānaṃ. Yo so sabba­saṅ­khā­ra­sama­tho ... pe ... nirodho
nibbānaṃ. [Nibbānassa]{#note870 .var title="yassa (bj, s1-3)"} na uppādo
paññāyati, vayo natthi, na [tassa aññathattaṃ]{#note871 .var
title="tassa aññadatthu (s1-3)"} paññāyati. Nibbānaṃ niccaṃ dhuvaṃ
sassataṃ avi­pari­ṇāma­dhammanti---asaṃhīraṃ asaṃkuppaṃ.

[]{#137 .sc}[]{#p_25Cn_1208 .ms}**Yassa natthi upamā kvacī**ti.
**Yassā**ti nibbānassa. **Natthi upamā**ti upamā natthi, upanidhā
natthi, sadisaṃ natthi, paṭibhāgo natthi, na atthi na saṃvijjati
nupalabbhati. **Kvacī**ti kvaci kimhici katthaci ajjhattaṃ vā bahiddhā
vā ajjhat­ta­bahid­dhā vāti--- yassa natthi upamā kvaci.

[]{#138 .sc}[]{#p_25Cn_1209 .ms}**Addhā gamissāmi na mettha kaṅkhā**ti.
**Addhā**ti ekaṃsavacanaṃ nis­saṃsa­ya­vacanaṃ nik­kaṅ­kha­vacanaṃ
advej­jha­vacanaṃ adveḷ­haka­vacanaṃ niyogavacanaṃ apaṇṇa­ka­vacanaṃ
avirad­dha­vacanaṃ avat­thāpa­na­vacana­metaṃ---addhāti. **Gamissāmī**ti
gamissāmi adhigamissāmi phassissāmi ­sacchi­karis­sāmīti---addhā
gamissāmi. **Na mettha kaṅkhā**ti. **Etthā**ti nibbāne kaṅkhā natthi,
vicikicchā natthi, dveḷhakaṃ natthi, saṃsayo natthi, na atthi na
saṃvijjati nupalabbhati, pahīno samucchinno vūpasanto paṭippassaddho
abhab­bup­pat­tiko ñāṇagginā daḍḍhoti---addhā gamissāmi na mettha
kaṅkhā.

[]{#139 .sc}[]{#p_25Cn_1210 .ms}**Evaṃ maṃ dhārehi
adhi­mutta­cittan**ti. **Evaṃ maṃ dhārehī**ti evaṃ maṃ upalakkhehi.
**Adhi­mutta­cittan**ti nibbānaninnaṃ nibbānapoṇaṃ nib­bā­na­pabbhā­raṃ
nibbā­nādhi­muttanti---evaṃ maṃ dhārehi adhi­mutta­cittanti. Tenāha
thero piṅgiyo---

> []{#140 .sc}[]{#p_25Cn_1211 .ms}"Asaṃhīraṃ asaṃkuppaṃ,\
> Yassa natthi upamā kvaci;\
> Addhā gamissāmi na mettha kaṅkhā,\
> Evaṃ maṃ dhārehi adhi­mutta­cittan"ti.

[]{#p_25Cn_1212 .ms}Pārā­yanā­nugīti­gāthā­niddeso aṭṭhārasamo.

[]{#p_25Cn_1213 .ms}Pārāyanavaggo samatto.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
