::: {#text lang="pi"}
::: {#mnd12 .section .sutta}
::: {.hgroup}
Mahāniddesa

Aṭṭhakavagga

# 12. Cūḷab­yūha­sutta­niddesa
:::

[]{#1 .sc}[]{#p_24Mn_1068 .ms}Atha [cūḷab­yūha­sutta­niddesaṃ]{#note479
.var title="cūḷa­viyūha­sutta­niddeso (bj, c1)"} vakkhati---

> []{#2 .sc}[]{#pts285 .pts}[]{#p_24Mn_1069 .ms}[]{#msdiv113
> .msdiv}**Sakaṃ sakaṃ diṭṭhi­parib­basānā,**\
> **Viggayha nānā kusalā vadanti;**\
> **Yo [evaṃ jānāti]{#note481 .var title="evaṃ pajānāti (bj)"} sa vedi
> dhammaṃ,**\
> **Idaṃ paṭik­kosa­ma­kevalī so.**

[]{#3 .sc}[]{#p_24Mn_1070 .ms}**Sakaṃ sakaṃ diṭṭhi­parib­basānā**ti.
Santeke samaṇabrāhmaṇā diṭṭhigatikā; te dvāsaṭṭhiyā diṭṭhigatānaṃ
aññata­rañ­ñata­raṃ diṭṭhigataṃ gahetvā uggahetvā gaṇhitvā parāmasitvā
abhinivisitvā sakāya sakāya diṭṭhiyā vasanti saṃvasanti āvasanti
parivasanti. Yathā agārikā gharesu vasanti, sāpattikā vā āpattīsu
vasanti, sakilesā vā kilesesu vasanti; evamevaṃ santeke samaṇabrāhmaṇā
diṭṭhigatikā, te dvāsaṭṭhiyā diṭṭhigatānaṃ aññata­rañ­ñata­raṃ
diṭṭhigataṃ gahetvā uggahetvā gaṇhitvā parāmasitvā abhinivisitvā sakāya
sakāya diṭṭhiyā vasanti saṃvasanti āvasanti parivasantīti---sakaṃ sakaṃ
diṭṭhi­parib­basānā.

[]{#4 .sc}[]{#pts286 .pts}[]{#p_24Mn_1071 .ms}**Viggayha nānā kusalā
vadantī**ti. **Viggayhā**ti gahetvā uggahetvā gaṇhitvā parāmasitvā
abhinivisitvā nānā vadanti vividhaṃ vadanti aññoññaṃ vadanti
[puthu]{#note482 .var title="puthuṃ (si)"} vadanti, na ekaṃ vadanti
kathenti bhaṇanti dīpayanti voharanti. **Kusalā**ti kusalavādā
paṇḍitavādā thiravādā ñāyavādā hetuvādā lakkhaṇavādā kāraṇavādā
ṭhānavādā sakāya laddhiyāti---viggayha nānā kusalā vadanti.

[]{#5 .sc}[]{#p_24Mn_1072 .ms}**Yo evaṃ jānāti sa vedi dhamman**ti. Yo
[imaṃ]{#note483 .var title="idaṃ (bj, mr)"} dhammaṃ diṭṭhiṃ paṭipadaṃ
maggaṃ jānāti so dhammaṃ vedi aññāsi apassi paṭivijjhīti---yo evaṃ
jānāti sa vedi dhammaṃ.

[]{#6 .sc}[]{#p_24Mn_1073 .ms}**Idaṃ paṭik­kosa­ma­kevalī so**ti. Yo
imaṃ dhammaṃ diṭṭhiṃ paṭipadaṃ maggaṃ paṭikkosati, akevalī so asamatto
so aparipuṇṇo so hīno nihīno omako lāmako chatukko parittoti---idaṃ
paṭik­kosa­ma­kevalī so.

[]{#7 .sc}[]{#p_24Mn_1074 .ms}Tenāha so nimmito---

> []{#8 .sc}[]{#p_24Mn_1075 .ms}"Sakaṃ sakaṃ diṭṭhi­parib­basānā,\
> Viggayha nānā kusalā vadanti;\
> Yo evaṃ jānāti sa vedi dhammaṃ,\
> Idaṃ paṭik­kosa­ma­kevalī so"ti.
>
> []{#9 .sc}[]{#p_24Mn_1076 .ms}[]{#msdiv114 .msdiv}**Evampi viggayha
> vivādayanti,**\
> **Bālo paro akkusaloti cāhu;**\
> **Sacco nu vādo katamo imesaṃ,**\
> **Sabbeva hīme kusalāvadānā.**

[]{#10 .sc}[]{#p_24Mn_1077 .ms}**Evampi viggayha vivādayantī**ti. Evaṃ
gahetvā uggahetvā gaṇhitvā parāmasitvā abhinivisitvā vivādayanti,
kalahaṃ karonti, bhaṇḍanaṃ karonti, viggahaṃ karonti, vivādaṃ karonti,
medhagaṃ karonti---"na tvaṃ imaṃ dhammavinayaṃ ājānāsi ... pe ...
nibbeṭhehi vā sace pahosī"ti---evampi viggayha vivādayanti.

[]{#11 .sc}[]{#pts287 .pts}[]{#p_24Mn_1078 .ms}**Bālo paro akkusaloti
cāhū**ti. Paro bālo hīno nihīno omako lāmako chatukko paritto akusalo
avidvā avijjāgato aññāṇī avibhāvī duppaññoti, evamāhaṃsu evaṃ kathenti
evaṃ bhaṇanti evaṃ dīpayanti evaṃ voharantīti---bālo paro akkusaloti
cāhu.

[]{#12 .sc}[]{#p_24Mn_1079 .ms}**Sacco nu vādo katamo imesan**ti. Imesaṃ
samaṇab­rāhma­ṇā­naṃ vādo katamo sacco taccho tatho bhūto yāthāvo
aviparītoti---sacco nu vādo katamo imesaṃ.

[]{#13 .sc}[]{#p_24Mn_1080 .ms}**Sabbeva hīme kusalāvadānā**ti.
Sabbevime samaṇabrāhmaṇā kusalavādā paṇḍitavādā thiravādā ñāyavādā
hetuvādā lakkhaṇavādā kāraṇavādā ṭhānavādā sakāya laddhiyāti---sabbeva
hīme kusalāvadānā.

[]{#14 .sc}[]{#p_24Mn_1081 .ms}Tenāha so nimmito---

> []{#15 .sc}[]{#p_24Mn_1082 .ms}"Evampi viggayha vivādayanti,\
> Bālo paro akkusaloti cāhu;\
> Sacco nu vādo katamo imesaṃ,\
> Sabbeva hīme kusalāvadānā"ti.
>
> []{#16 .sc}[]{#p_24Mn_1083 .ms}[]{#msdiv115 .msdiv}**Parassa ce
> dhamma­ma­nānujā­naṃ,**\
> **Bālomako hoti nihīnapañño;**\
> **Sabbeva bālā sunihīnapaññā,**\
> **Sabbevime diṭṭhi­parib­basānā.**

[]{#17 .sc}[]{#p_24Mn_1084 .ms}**Parassa ce dhamma­ma­nānujā­nan**ti.
Parassa dhammaṃ diṭṭhiṃ paṭipadaṃ maggaṃ anānujānanto anānupassanto
anānumananto anānumaññanto anānumodantoti---parassa ce
dhamma­ma­nānujā­naṃ.

[]{#18 .sc}[]{#p_24Mn_1085 .ms}**Bālomako hoti nihīnapañño**ti. Paro
bālo hoti hīno nihīno omako lāmako chatukko paritto, hīnapañño
nihīnapañño omakapañño lāmakapañño chatukkapañño
parittapaññoti---bālomako hoti nihīnapañño.

[]{#19 .sc}[]{#pts288 .pts}[]{#p_24Mn_1086 .ms}**Sabbeva bālā
sunihīnapaññā**ti. Sabbevime samaṇabrāhmaṇā bālā hīnā nihīnā omakā
lāmakā chatukkā parittā, sabbeva hīnapaññā nihīnapaññā omakapaññā
lāmakapaññā chatukkapaññā parittapaññāti---sabbeva bālā sunihīnapaññā.

[]{#20 .sc}[]{#p_24Mn_1087 .ms}**Sabbevime diṭṭhi­parib­basānā**ti.
Sabbevime samaṇabrāhmaṇā diṭṭhigatikā; te dvāsaṭṭhiyā diṭṭhigatānaṃ
aññata­rañ­ñata­raṃ diṭṭhigataṃ gahetvā uggahetvā gaṇhitvā parāmasitvā
abhinivisitvā sakāya sakāya diṭṭhiyā vasanti saṃvasanti āvasanti
parivasanti. Yathā agārikā vā gharesu vasanti, sāpattikā vā āpattīsu
vasanti, sakilesā vā kilesesu vasanti; evamevaṃ sabbevime samaṇabrāhmaṇā
diṭṭhigatikā ... pe ... parivasantīti---sabbevime diṭṭhi­parib­basānā.

[]{#21 .sc}[]{#p_24Mn_1088 .ms}Tenāha bhagavā---

> []{#22 .sc}[]{#p_24Mn_1089 .ms}"Parassa ce dhamma­ma­nānujā­naṃ,\
> Bālomako hoti nihīnapañño;\
> Sabbeva bālā sunihīnapaññā,\
> Sabbevime diṭṭhi­parib­basānā"ti.
>
> []{#23 .sc}[]{#p_24Mn_1090 .ms}[]{#msdiv116 .msdiv}**Sandiṭṭhiyā [ceva
> navīvadātā]{#note487 .var
> title="ceva na vevadātā (bj) | ce pana vevadātā (si) | ce pana vīvadātā (s1-3, pts1)"},**\
> **Saṃsuddhapaññā kusalā mutīmā;**\
> **Na tesaṃ koci parihīnapañño,**\
> **Diṭṭhī hi tesampi tathā samattā.**

[]{#24 .sc}[]{#p_24Mn_1091 .ms}**Sandiṭṭhiyā ceva navīvadātā**ti. Sakāya
diṭṭhiyā sakāya khantiyā sakāya ruciyā sakāya laddhiyā anavīvadātā
avodātā apariyodātā saṃkiliṭṭhā saṃkilesikāti---sandiṭṭhiyā ceva
navīvadātā.

[]{#25 .sc}[]{#pts289 .pts}[]{#p_24Mn_1092 .ms}**Saṃsuddhapaññā kusalā
mutīmā**ti. Suddhapaññā visuddhapaññā pari­suddha­paññā vodātapaññā
pari­yodāta­paññā. Atha vā suddhadassanā visud­dha­dassanā
pari­suddha­dassanā vodātadassanā
pari­yodāta­dassa­nāti---saṃsuddhapaññā. **Kusalā**ti kusalā paṇḍitā
paññavanto iddhimanto ñāṇino vibhāvino medhāvinoti--- saṃsuddhapaññā
kusalā. **Mutīmā**ti mutimā paṇḍitā paññavanto iddhimanto ñāṇino
vibhāvino medhāvinoti--- saṃsuddhapaññā kusalā mutīmā.

[]{#26 .sc}[]{#p_24Mn_1093 .ms}**Tesaṃ na koci parihīnapañño**ti. Tesaṃ
samaṇab­rāhma­ṇā­naṃ na koci hīnapañño nihīnapañño omakapañño
lāmakapañño chatukkapañño parittapañño atthi. Sabbeva seṭṭhapaññā
visiṭṭhapaññā pāmokkhapaññā uttamapaññā pavarapaññāti---tesaṃ na koci
parihīnapañño.

[]{#27 .sc}[]{#p_24Mn_1094 .ms}**Diṭṭhī hi tesampi tathā samattā**ti.
Tesaṃ samaṇab­rāhma­ṇā­naṃ diṭṭhi tathā samattā samādinnā gahitā
parāmaṭṭhā abhiniviṭṭhā ajjhositā adhimuttāti---diṭṭhī hi tesampi tathā
samattā.

[]{#28 .sc}[]{#p_24Mn_1095 .ms}Tenāha bhagavā---

> []{#29 .sc}[]{#p_24Mn_1096 .ms}"Sandiṭṭhiyā ceva navīvadātā,\
> Saṃsuddhapaññā kusalā mutīmā;\
> Tesaṃ na koci parihīnapañño,\
> Diṭṭhī hi tesampi tathā samattā"ti.
>
> []{#30 .sc}[]{#p_24Mn_1097 .ms}[]{#msdiv117 .msdiv}**Na vāhametaṃ
> [tathiyanti]{#note489 .var title="tathivanti (s1-3, pts1)"} brūmi,**\
> **Yamāhu bālā mithu aññamaññaṃ;**\
> **Sakaṃ sakaṃ diṭṭhimakaṃsu saccaṃ,**\
> **Tasmā hi bāloti paraṃ dahanti.**

[]{#31 .sc}[]{#pts290 .pts}[]{#p_24Mn_1098 .ms}**Na vāhametaṃ tathiyanti
brūmī**ti. **Nā**ti paṭikkhepo. **Etan**ti "dvāsaṭ­ṭhi­diṭṭhi­gatāni
nāhaṃ etaṃ tacchaṃ tathaṃ bhūtaṃ yāthāvaṃ aviparītan"ti brūmi ācikkhāmi
desemi paññapemi paṭṭhapemi vivarāmi vibhajāmi uttānīkaromi
pakāsemīti---na vāhametaṃ tathiyanti brūmi.

[]{#32 .sc}[]{#p_24Mn_1099 .ms}**Yamāhu bālā mithu aññamaññan**ti.
**Mithū**ti dve janā, dve kalahakārakā, dve bhaṇḍanakārakā, dve
bhassakārakā, dve vivādakārakā, dve adhika­ra­ṇa­kārakā, dve vādino, dve
sallapakā; te aññamaññaṃ [bālo]{#note490 .var title="bālato (bj, mr)"}
hīno nihīno omako lāmako chatukko parittoti, evamāhaṃsu evaṃ kathenti
evaṃ bhaṇanti evaṃ dīpayanti evaṃ voharantīti---yamāhu bālā mithu
aññamaññaṃ.

[]{#33 .sc}[]{#p_24Mn_1100 .ms}**Sakaṃ sakaṃ diṭṭhimakaṃsu saccan**ti.
"Sassato loko, idameva saccaṃ moghamaññan"ti---sakaṃ sakaṃ diṭṭhimakaṃsu
saccaṃ. "Asassato loko, idameva saccaṃ moghamaññan"ti ... pe ... "neva
hoti na na hoti tathāgato paraṃ maraṇā, idameva saccaṃ
moghamaññan"ti---sakaṃ sakaṃ diṭṭhimakaṃsu saccaṃ.

[]{#34 .sc}[]{#p_24Mn_1101 .ms}**Tasmā hi bāloti paraṃ dahantī**ti.
**Tasmā**ti tasmā taṃkāraṇā taṃhetu tappaccayā taṃnidānā paraṃ bālo hīno
nihīno omako lāmako chatukko parittoti dahanti passanti dakkhanti
olokenti nijjhāyanti upapa­rikkhan­tīti---tasmā hi bāloti paraṃ dahanti.

[]{#35 .sc}[]{#p_24Mn_1102 .ms}Tenāha bhagavā---

> []{#36 .sc}[]{#p_24Mn_1103 .ms}"Na vāhametaṃ tathiyanti brūmi,\
> Yamāhu bālā mithu aññamaññaṃ;\
> Sakaṃ sakaṃ diṭṭhimakaṃsu saccaṃ,\
> Tasmā hi bāloti paraṃ dahantī"ti.
>
> []{#37 .sc}[]{#pts291 .pts}[]{#p_24Mn_1104 .ms}[]{#msdiv118
> .msdiv}**Yamāhu saccaṃ tathiyanti eke,**\
> **Tamāhu [aññepi]{#note492 .var
> title="aññe (bj, mr ^snp4.12#748 [Cūḷabyūhasutta])"} tucchaṃ
> musāti;**\
> **Evampi viggayha vivādayanti,**\
> **Kasmā na ekaṃ samaṇā vadanti.**

[]{#38 .sc}[]{#p_24Mn_1105 .ms}**Yamāhu saccaṃ tathiyanti eke**ti. Yaṃ
dhammaṃ diṭṭhiṃ paṭipadaṃ maggaṃ eke samaṇabrāhmaṇā "idaṃ saccaṃ tacchaṃ
tathaṃ bhūtaṃ yāthāvaṃ aviparītan"ti, evamāhaṃsu evaṃ kathenti evaṃ
bhaṇanti evaṃ dīpayanti evaṃ voharantīti---yamāhu saccaṃ tathiyanti eke.

[]{#39 .sc}[]{#p_24Mn_1106 .ms}**Tamāhu aññepi tucchaṃ musātī**ti.
Tameva dhammaṃ diṭṭhiṃ paṭipadaṃ maggaṃ eke samaṇabrāhmaṇā "tucchaṃ
etaṃ, musā etaṃ, abhūtaṃ etaṃ, alikaṃ etaṃ, ayāthāvaṃ etan"ti,
evamāhaṃsu evaṃ kathenti evaṃ bhaṇanti evaṃ dīpayanti evaṃ
voharantīti---tamāhu aññepi tucchaṃ musāti.

[]{#40 .sc}[]{#p_24Mn_1107 .ms}**Evampi viggayha vivādayantī**ti. Evaṃ
gahetvā uggahetvā gaṇhitvā parāmasitvā abhinivisitvā vivādayanti,
kalahaṃ karonti, bhaṇḍanaṃ karonti, viggahaṃ karonti, vivādaṃ karonti,
medhagaṃ karonti---"na tvaṃ imaṃ dhammavinayaṃ ājānāsi ... pe ...
nibbeṭhehi vā sace pahosī"ti---evampi viggayha vivādayanti.

[]{#41 .sc}[]{#p_24Mn_1108 .ms}**Kasmā na ekaṃ samaṇā vadantī**ti.
**Kasmā**ti kasmā kiṃkāraṇā kiṃhetu kiṃpaccayā kiṃnidānā kiṃsamudayā
kiṃjātikā kiṃpabhavā na ekaṃ vadanti nānā vadanti vividhaṃ vadanti
[aññoññaṃ]{#note493 .var title="aññamaññaṃ (bj) | aññoññe (mr)"} vadanti
puthu vadanti kathenti bhaṇanti dīpayanti voharantīti---kasmā na ekaṃ
samaṇā vadanti.

[]{#42 .sc}[]{#p_24Mn_1109 .ms}Tenāha so nimmito---

> []{#43 .sc}[]{#pts292 .pts}[]{#p_24Mn_1110 .ms}"Yamāhu saccaṃ
> tathiyanti eke,\
> Tamāhu aññepi tucchaṃ musāti;\
> Evampi viggayha vivādayanti,\
> Kasmā na ekaṃ samaṇā vadantī"ti.
>
> []{#44 .sc}[]{#p_24Mn_1111 .ms}[]{#msdiv119 .msdiv}**Ekañhi saccaṃ na
> dutīyamatthi,**\
> **Yasmiṃ pajā no vivade pajānaṃ;**\
> **Nānā te saccāni sayaṃ thunanti,**\
> **Tasmā na ekaṃ samaṇā vadanti.**

[]{#45 .sc}[]{#p_24Mn_1112 .ms}**Ekañhi saccaṃ na dutīyamatthī**ti. Ekaṃ
saccaṃ vuccati dukkhanirodho nibbānaṃ. Yo so sabba­saṅ­khā­ra­sama­tho
sabbū­padhipa­ṭi­nissaggo taṇhakkhayo virāgo nirodho nibbānaṃ. Atha vā
ekaṃ saccaṃ vuccati---maggasaccaṃ, niyyānasaccaṃ, duk­kha­nirodha­gāminī
paṭipadā, ariyo aṭṭhaṅgiko maggo, seyyathidaṃ---sammādiṭṭhi,
sammāsaṅkappo, sammāvācā, sammākammanto, sammāājīvo, sammāvāyāmo,
sammāsati, sammāsamādhīti---ekañhi saccaṃ na dutīyamatthi.

[]{#46 .sc}[]{#p_24Mn_1113 .ms}**Yasmiṃ pajā no vivade pajānan**ti.
**Yasmin**ti yasmiṃ sacce. **Pajā**ti sat­tādhi­vacanaṃ.
**Pajānan**[ti]{#note495 .var
title="pajānaṃ (bj, mr) | pajā (s1-3, pts1)"} yaṃ saccaṃ pajānantā
ājānantā vijānantā paṭivijānantā paṭivijjhantā na kalahaṃ kareyyuṃ, na
bhaṇḍanaṃ kareyyuṃ, na viggahaṃ kareyyuṃ, na vivādaṃ kareyyuṃ, na
medhagaṃ kareyyuṃ, kalahaṃ bhaṇḍanaṃ viggahaṃ vivādaṃ medhagaṃ
pajaheyyuṃ, vinodeyyuṃ, [byantiṃ kareyyuṃ]{#note496 .var
title="byantīkareyyuṃ (bj) | byantīkareyya (s1-3, pts1)"}, anabhāvaṃ
gameyyunti---yasmiṃ pajā no vivade pajānaṃ.

[]{#47 .sc}[]{#pts293 .pts}[]{#p_24Mn_1114 .ms}**Nānā te saccāni sayaṃ
thunantī**ti. Nānā te saccāni sayaṃ thunanti vadanti kathenti bhaṇanti
dīpayanti voharanti. "Sassato loko, idameva saccaṃ moghamaññan"ti sayaṃ
thunanti vadanti kathenti bhaṇanti dīpayanti voharanti. "Asassato loko
... pe ... neva hoti na na hoti tathāgato paraṃ maraṇā, idameva saccaṃ
moghamaññan"ti sayaṃ thunanti vadanti kathenti bhaṇanti dīpayanti
voharantīti---nānā te saccāni sayaṃ thunanti.

[]{#48 .sc}[]{#p_24Mn_1115 .ms}**Tasmā na ekaṃ samaṇā vadantī**ti.
**Tasmā**ti tasmā taṃkāraṇā taṃhetu tappaccayā taṃnidānā na ekaṃ vadanti
nānā vadanti vividhaṃ vadanti aññoññaṃ vadanti puthu vadanti kathenti
bhaṇanti dīpayanti voharantīti---tasmā na ekaṃ samaṇā vadanti.

[]{#49 .sc}[]{#p_24Mn_1116 .ms}Tenāha bhagavā---

> []{#50 .sc}[]{#p_24Mn_1117 .ms}"Ekañhi saccaṃ na dutīyamatthi,\
> Yasmiṃ pajā no vivade pajānaṃ;\
> Nānā te saccāni sayaṃ thunanti,\
> Tasmā na ekaṃ samaṇā vadantī"ti.
>
> []{#51 .sc}[]{#p_24Mn_1118 .ms}[]{#msdiv120 .msdiv}**Kasmā nu saccāni
> vadanti nānā,**\
> **Pavādiyāse kusalāvadānā;**\
> **Saccāni sutāni bahūni nānā,**\
> **Udāhu te tak­ka­manus­sa­ranti.**

[]{#52 .sc}[]{#p_24Mn_1119 .ms}**Kasmā nu saccāni vadanti nānā**ti.
**Kasmā**ti kasmā kiṃkāraṇā kiṃhetu kiṃpaccayā kiṃnidānā saccāni
[nānā]{#note498 .var title="nānāni (mr)"} vadanti, vividhāni vadanti,
aññoññāni vadanti, puthūni vadanti kathenti bhaṇanti dīpayanti
voharantīti---kasmā nu saccāni vadanti nānā.

[]{#53 .sc}[]{#pts294 .pts}[]{#p_24Mn_1120 .ms}**Pavādiyāse
kusalāvadānā**ti. **Pavādiyāse**ti vippa­vadan­tītipi pavādiyāse. Atha
vā sakaṃ sakaṃ diṭṭhigataṃ pavadanti kathenti bhaṇanti dīpayanti
voharanti. "Sassato loko, idameva saccaṃ moghamaññan"ti pavadanti
kathenti bhaṇanti dīpayanti voharanti. "Asassato loko ... pe ... neva
hoti na na hoti tathāgato paraṃ maraṇā, idameva saccaṃ moghamaññan"ti
pavadanti kathenti bhaṇanti dīpayanti voharanti. **Kusalāvadānā**ti
kusalavādā paṇḍitavādā thiravādā ñāyavādā hetuvādā lakkhaṇavādā
kāraṇavādā ṭhānavādā sakāya laddhiyāti---pavādiyāse kusalāvadānā.

[]{#54 .sc}[]{#p_24Mn_1121 .ms}**Saccāni sutāni bahūni nānā**ti saccāni
sutāni bahukāni nānāni vividhāni aññoññāni puthūnīti---saccāni sutāni
bahūni nānā.

[]{#55 .sc}[]{#p_24Mn_1122 .ms}**Udāhu te tak­ka­manus­sa­rantī**ti
udāhu takkena saṅkappena yāyanti nīyanti vuyhanti saṃharīyantīti. Evampi
udāhu te tak­ka­manus­sa­ranti. Atha vā takka­pariyā­hataṃ
vīmaṃ­sānu­cari­taṃ sayaṃ paṭibhānaṃ vadanti kathenti bhaṇanti dīpayanti
voharantīti. Evampi udāhu te tak­ka­manus­sa­ranti.

[]{#56 .sc}[]{#p_24Mn_1123 .ms}Tenāha so nimmito---

> []{#57 .sc}[]{#p_24Mn_1124 .ms}"Kasmā nu saccāni vadanti nānā,\
> Pavādiyāse kusalāvadānā;\
> Saccāni sutāni bahūni nānā,\
> Udāhu te tak­ka­manus­sa­rantī"ti.
>
> []{#58 .sc}[]{#p_24Mn_1125 .ms}[]{#msdiv121 .msdiv}**Na heva saccāni
> bahūni nānā,**\
> **Aññatra saññāya niccāni loke;**\
> **Takkañca diṭṭhīsu pakappayitvā,**\
> **Saccaṃ musāti dva­ya­dham­ma­māhu.**

[]{#59 .sc}[]{#p_24Mn_1126 .ms}**Na heva saccāni bahūni nānā**ti na heva
saccāni bahukāni nānāni vividhāni aññoññāni puthūnīti---na heva saccāni
bahūni nānā.

[]{#60 .sc}[]{#pts295 .pts}[]{#p_24Mn_1127 .ms}**Aññatra saññāya niccāni
loke**ti aññatra saññāya niccaggāhā ekaññeva saccaṃ loke kathīyati
bhaṇīyati dīpīyati voharīyati---dukkhanirodho nibbānaṃ. Yo so
sabba­saṅ­khā­ra­sama­tho sabbū­padhipa­ṭi­nissaggo taṇhakkhayo virāgo
nirodho nibbānaṃ. Atha vā ekaṃ saccaṃ vuccati maggasaccaṃ,
niyyānasaccaṃ, duk­kha­nirodha­gāminī paṭipadā, ariyo aṭṭhaṅgiko maggo,
seyyathidaṃ---sammādiṭṭhi ... pe ... sammāsamādhīti---aññatra saññāya
niccāni loke.

[]{#61 .sc}[]{#p_24Mn_1128 .ms}**Takkañca diṭṭhīsu pakappayitvā, saccaṃ
musāti dva­ya­dham­ma­māhū**ti. Takkaṃ vitakkaṃ saṅkappaṃ takkayitvā
vitakkayitvā saṅkappayitvā diṭṭhigatāni janenti sañjanenti nibbattenti
abhi­nib­bat­tenti. Diṭṭhigatāni janetvā sañjanetvā nibbattetvā
abhi­nib­bat­tetvā "mayhaṃ saccaṃ tuyhaṃ musā"ti, evamāhaṃsu evaṃ
kathenti evaṃ bhaṇanti evaṃ dīpayanti evaṃ voharantīti--- takkañca
diṭṭhīsu pakappayitvā saccaṃ musāti dva­ya­dham­ma­māhu.

[]{#62 .sc}[]{#p_24Mn_1129 .ms}Tenāha bhagavā---

> []{#63 .sc}[]{#p_24Mn_1130 .ms}"Na heva saccāni bahūni nānā,\
> Aññatra saññāya niccāni loke;\
> Takkañca diṭṭhīsu pakappayitvā,\
> Saccaṃ musāti dva­ya­dham­ma­māhū"ti.
>
> []{#64 .sc}[]{#p_24Mn_1131 .ms}[]{#msdiv122 .msdiv}**Diṭṭhe sute
> sīlavate mute vā,**\
> **Ete [ca]{#note501 .var title="etesu (si)"} nissāya vimānadassī;**\
> **Vinicchaye ṭhatvā pahassamāno,**\
> **Bālo paro akkusaloti cāha.**

[]{#65 .sc}[]{#p_24Mn_1132 .ms}**Diṭṭhe sute sīlavate mute vā, ete ca
nissāya vimānadassī**ti. Diṭṭhaṃ vā diṭṭhasuddhiṃ vā, sutaṃ vā
sutasuddhiṃ vā, sīlaṃ vā sīlasuddhiṃ vā, vataṃ vā vatasuddhiṃ vā, mutaṃ
vā mutasuddhiṃ vā nissāya upanissāya gaṇhitvā parāmasitvā
abhi­nivisit­vāti---diṭṭhe sute sīlavate mute vā. **Ete ca nissāya
vimānadassī**ti. Na sammānetītipi vimānadassī. Atha vā domanassaṃ
janetītipi vimānadassīti--- diṭṭhe sute sīlavate mute vā ete ca nissāya
vimānadassī.

[]{#66 .sc}[]{#pts296 .pts}[]{#p_24Mn_1133 .ms}**Vinicchaye ṭhatvā
pahassamāno**ti. Vinicchayā vuccanti dvāsaṭṭhi diṭṭhigatāni.
Diṭṭhi­vi­nicchaye viniccha­ya­diṭṭhiyā ṭhatvā patiṭṭhahitvā gaṇhitvā
parāmasitvā abhi­nivisit­vāti--- vinicchaye ṭhatvā. **Pahassamāno**ti
tuṭṭho hoti haṭṭho pahaṭṭho attamano pari­puṇṇa­saṅkappo. Atha vā
danta­vi­daṃsa­kaṃ pahassamānoti---vinicchaye ṭhatvā pahassamāno.

[]{#67 .sc}[]{#p_24Mn_1134 .ms}**Bālo paro akkusaloti cāhā**ti. Paro
bālo hīno nihīno omako lāmako chatukko paritto akusalo avidvā avijjāgato
aññāṇī avibhāvī amedhāvī duppaññoti, evamāha evaṃ katheti evaṃ bhaṇati
evaṃ dīpayati evaṃ voharatīti---bālo paro akkusaloti cāha.

[]{#68 .sc}[]{#p_24Mn_1135 .ms}Tenāha bhagavā---

> []{#69 .sc}[]{#p_24Mn_1136 .ms}"Diṭṭhe sute sīlavate mute vā,\
> Ete ca nissāya vimānadassī;\
> Vinicchaye ṭhatvā pahassamāno,\
> Bālo paro akkusaloti cāhā"ti.
>
> []{#70 .sc}[]{#p_24Mn_1137 .ms}[]{#msdiv123 .msdiv}**Yeneva bāloti
> paraṃ dahāti,**\
> **Tenātumānaṃ kusaloti cāha;**\
> **Sayamattanā so kusalāvadāno,**\
> **Aññaṃ vimāneti tadeva pāva.**

[]{#71 .sc}[]{#p_24Mn_1138 .ms}**Yeneva bāloti paraṃ dahātī**ti. Yeneva
hetunā yena paccayena yena kāraṇena yena pabhavena paraṃ bālato hīnato
nihīnato omakato lāmakato chatukkato parittato dahati passati dakkhati
oloketi nijjhāyati upapa­rikkha­tīti---yeneva bāloti paraṃ dahāti.

[]{#72 .sc}[]{#pts297 .pts}[]{#p_24Mn_1139 .ms}**Tenātumānaṃ kusaloti
cāhā**ti. **Ātumāno** vuccati attā. Sopi teneva hetunā tena paccayena
tena kāraṇena tena pabhavena attānaṃ ahamasmi kusalo paṇḍito paññavā
buddhimā ñāṇī vibhāvī medhāvīti--- tenātumānaṃ kusaloti cāha.

[]{#73 .sc}[]{#p_24Mn_1140 .ms}**Sayamattanā so kusalāvadāno**ti.
Sayameva attānaṃ kusalavādo paṇḍitavādo thiravādo ñāyavādo hetuvādo
lakkhaṇavādo kāraṇavādo ṭhānavādo sakāya laddhiyāti---sayamattanā so
kusalāvadāno.

[]{#74 .sc}[]{#p_24Mn_1141 .ms}**Aññaṃ vimāneti tadeva pāvā**ti. Na
sammānetītipi aññaṃ vimāneti. Atha vā domanassaṃ janetītipi aññaṃ
vimāneti. **Tadeva pāvā**ti tadeva taṃ diṭṭhigataṃ pāvadati "itipāyaṃ
puggalo micchādiṭṭhiko viparī­ta­dassano"ti---aññaṃ vimāneti tadeva
pāvada.

[]{#75 .sc}[]{#p_24Mn_1142 .ms}Tenāha bhagavā---

> []{#76 .sc}[]{#p_24Mn_1143 .ms}"Yeneva bāloti paraṃ dahāti,\
> Tenātumānaṃ kusaloti cāha;\
> Sayamattanā so kusalāvadāno,\
> Aññaṃ vimāneti tadeva pāvā"ti.
>
> []{#77 .sc}[]{#p_24Mn_1144 .ms}[]{#msdiv124 .msdiv}**Ati­sāra­diṭṭhiyā
> so samatto,**\
> **Mānena matto paripuṇṇamānī;**\
> **Sayameva sāmaṃ manasābhisitto,**\
> **Diṭṭhī hi sā tassa tathā samattā.**

[]{#78 .sc}[]{#pts298 .pts}[]{#p_24Mn_1145 .ms}**Ati­sāra­diṭṭhiyā so
samatto**ti. Ati­sāra­diṭṭhiyo vuccanti dvāsaṭṭhi diṭṭhigatāni.
Kiṃkāraṇā ati­sāra­diṭṭhiyo vuccanti dvāsaṭṭhi diṭṭhigatāni? Sabbā tā
diṭṭhiyo kāraṇātikkantā ­lak­kha­ṇā­tik­kantā ṭhānātikkantā, taṃkāraṇā
ati­sāra­diṭṭhiyo vuccanti dvāsaṭṭhi diṭṭhigatāni. [Sabbepi titthiyā
ati­sāra­diṭṭhiyā]{#note504 .var
title="sabbāpi diṭṭhiyo ati­sāra­diṭṭhiyo (bj, c1)"}. Kiṃkāraṇā [sabbepi
titthiyā ati­sāra­diṭṭhiyā]{#note505 .var
title="sabbāpi diṭṭhiyo vuccanti ati­sāra­diṭṭhiyo (bj, c1)"}?
[Te]{#note506 .var title="tā (mr)"} aññamaññaṃ atikkamitvā
samatikkamitvā vītivattitvā diṭṭhigatāni janenti sañjanenti nibbattenti
abhi­nib­bat­tenti, taṃkāraṇā [sabbepi titthiyā
ati­sāra­diṭṭhiyā]{#note507 .var
title="sabbāpi diṭṭhiyo vuccanti ati­sāra­diṭṭhiyo (bj, c1)"}.
**Ati­sāra­diṭṭhiyā so samatto**ti. Ati­sāra­diṭṭhiyā samatto paripuṇṇo
anomoti---ati­sāra­diṭṭhiyā so samatto.

[]{#79 .sc}[]{#p_24Mn_1146 .ms}**Mānena matto paripuṇṇamānī**ti. Sakāya
diṭṭhiyā diṭṭhimānena matto pamatto ummatto atimattoti---mānena matto.
**Paripuṇṇamānī**ti paripuṇṇamānī samattamānī anomamānīti---mānena matto
paripuṇṇamānī.

[]{#80 .sc}[]{#p_24Mn_1147 .ms}**Sayameva sāmaṃ manasābhisitto**ti.
Sayameva attānaṃ cittena abhisiñcati "ahamasmi kusalo paṇḍito paññavā
buddhimā ñāṇī vibhāvī medhāvī"ti---sayameva sāmaṃ manasābhisitto.

[]{#81 .sc}[]{#p_24Mn_1148 .ms}**Diṭṭhī hi sā tassa tathā samattā**ti.
Tassa sā diṭṭhi tathā samattā samādinnā gahitā parāmaṭṭhā abhiniviṭṭhā
ajjhositā adhimuttāti---diṭṭhī hi sā tassa tathā samattā.

[]{#82 .sc}[]{#p_24Mn_1149 .ms}Tenāha bhagavā---

> []{#83 .sc}[]{#p_24Mn_1150 .ms}"Ati­sāra­diṭṭhiyā so samatto,\
> Mānena matto paripuṇṇamānī;\
> Sayameva sāmaṃ manasābhisitto,\
> Diṭṭhī hi sā tassa tathā samattā"ti.
>
> []{#84 .sc}[]{#p_24Mn_1151 .ms}[]{#msdiv125 .msdiv}**Parassa ce hi
> vacasā nihīno,**\
> **Tumo sahā hoti nihīnapañño;**\
> **Atha ce sayaṃ vedagū hoti dhīro,**\
> **Na koci bālo samaṇesu atthi.**

[]{#85 .sc}[]{#pts299 .pts}[]{#p_24Mn_1152 .ms}**Parassa ce hi vacasā
nihīno**ti parassa ce vācāya vacanena ninditakāraṇā garahitakāraṇā
upa­va­di­takāraṇā paro bālo hoti hīno nihīno omako lāmako chatukko
parittoti---parassa ce hi vacasā nihīno. **Tumo sahā hoti
nihīnapañño**ti. Sopi teneva sahā hoti hīnapañño nihīnapañño omakapañño
lāmakapañño chatukkapañño parittapaññoti---tumo sahā hoti nihīnapañño.

[]{#86 .sc}[]{#p_24Mn_1153 .ms}**Atha ce sayaṃ vedagū hoti dhīro**ti
atha ce sayaṃ vedagū hoti dhīro paṇḍito paññavā buddhimā ñāṇī vibhāvī
medhāvīti---atha ce sayaṃ vedagū hoti dhīro.

[]{#87 .sc}[]{#p_24Mn_1154 .ms}**Na koci bālo samaṇesu atthī**ti.
Samaṇesu na koci bālo hīno nihīno omako lāmako chatukko paritto atthi,
[sabbeva seṭṭhapaññā]{#note509 .var
title="aggapaññā seṭṭhapaññā (s1-3, pts1)"} visiṭṭhapaññā pāmokkhapaññā
uttamapaññā pavarapaññāti---na koci bālo samaṇesu atthi.

[]{#88 .sc}[]{#p_24Mn_1155 .ms}Tenāha bhagavā---

> []{#89 .sc}[]{#p_24Mn_1156 .ms}"Parassa ce hi vacasā nihīno,\
> Tumo sahā hoti nihīnapañño;\
> Atha ce sayaṃ vedagū hoti dhīro,\
> Na koci bālo samaṇesu atthī"ti.
>
> []{#90 .sc}[]{#p_24Mn_1157 .ms}[]{#msdiv126 .msdiv}**Aññaṃ ito
> yābhivadanti dhammaṃ,**\
> **Aparaddhā suddhimakevalī te;**\
> **Evampi titthyā puthuso vadanti,**\
> **San­diṭṭhi­rāgena hi tebhirattā.**

[]{#91 .sc}[]{#pts300 .pts}[]{#p_24Mn_1158 .ms}**Aññaṃ ito yābhivadanti
dhammaṃ, aparaddhā suddhimakevalī te**ti. Ito aññaṃ dhammaṃ diṭṭhiṃ
paṭipadaṃ maggaṃ ye abhivadanti, te suddhimaggaṃ visuddhimaggaṃ
pari­suddhi­maggaṃ vodātamaggaṃ pari­yodāta­maggaṃ viraddhā aparaddhā
khalitā galitā aññāya aparaddhā akevalī te, asamattā te, aparipuṇṇā te,
hīnā nihīnā omakā lāmakā chatukkā parittāti---aññaṃ ito yābhivadanti
dhammaṃ, aparaddhā suddhimakevalī te.

[]{#92 .sc}[]{#p_24Mn_1159 .ms}**Evampi titthyā puthuso vadantī**ti.
**Titthaṃ** vuccati diṭṭhigataṃ. Titthiyā vuccanti diṭṭhigatikā.
Puthudiṭṭhiyā puthu­diṭṭhi­gatāni vadanti kathenti bhaṇanti dīpayanti
voharantīti---evampi titthyā puthuso vadanti.

[]{#93 .sc}[]{#p_24Mn_1160 .ms}**San­diṭṭhi­rāgena hi tebhirattā**ti.
Sakāya diṭṭhiyā diṭṭhirāgena rattā abhirattāti---san­diṭṭhi­rāgena hi
tebhirattā.

[]{#94 .sc}[]{#p_24Mn_1161 .ms}Tenāha bhagavā---

> []{#95 .sc}[]{#p_24Mn_1162 .ms}"Aññaṃ ito yābhivadanti dhammaṃ,\
> Aparaddhā suddhimakevalī te;\
> Evampi titthyā puthuso vadanti,\
> San­diṭṭhi­rāgena hi tebhirattā"ti.
>
> []{#96 .sc}[]{#p_24Mn_1163 .ms}[]{#msdiv127 .msdiv}**Idheva suddhiṃ
> iti vādayanti,**\
> **Nāññesu dhammesu visuddhimāhu;**\
> **Evampi titthyā puthuso niviṭṭhā,**\
> **Sakāyane tattha daḷhaṃ vadānā.**

[]{#97 .sc}[]{#pts301 .pts}[]{#p_24Mn_1164 .ms}**Idheva suddhiṃ iti
vādayantī**ti. Idha suddhiṃ visuddhiṃ parisuddhiṃ, muttiṃ vimuttiṃ
parimuttiṃ vadanti kathenti bhaṇanti dīpayanti voharanti. "Sassato loko,
idameva saccaṃ moghamaññan"ti idha suddhiṃ visuddhiṃ parisuddhiṃ, muttiṃ
vimuttiṃ parimuttiṃ vadanti kathenti bhaṇanti dīpayanti voharanti.
"Asassato loko ... pe ... neva hoti na na hoti tathāgato paraṃ maraṇā,
idameva saccaṃ moghamaññan"ti idha suddhiṃ visuddhiṃ parisuddhiṃ muttiṃ
vimuttiṃ parimuttiṃ vadanti kathenti bhaṇanti dīpayanti
voharantīti---idheva suddhiṃ iti vādayanti.

[]{#98 .sc}[]{#p_24Mn_1165 .ms}**Nāññesu dhammesu visuddhimāhū**ti.
Attano satthāraṃ dhammakkhānaṃ gaṇaṃ diṭṭhiṃ paṭipadaṃ maggaṃ ṭhapetvā
sabbe paravāde khipanti ukkhipanti parikkhipanti. "So satthā na
sabbaññū, dhammo na svākkhāto, gaṇo na suppaṭipanno, diṭṭhi na bhaddikā,
paṭipadā na supaññattā, maggo na niyyāniko, natthettha suddhi vā
visuddhi vā parisuddhi vā, mutti vā vimutti vā parimutti vā, natthettha
sujjhanti vā visujjhanti vā parisujjhanti vā, muccanti vā vimuccanti vā
parimuccanti vā hīnā nihīnā omakā lāmakā chatukkā parittā"ti, evamāhaṃsu
evaṃ kathenti evaṃ bhaṇanti evaṃ dīpayanti evaṃ voharantīti---nāññesu
dhammesu visuddhimāhu.

[]{#99 .sc}[]{#p_24Mn_1166 .ms}**Evampi titthyā puthuso niviṭṭhā**ti.
Titthaṃ vuccati diṭṭhigataṃ. Titthiyā vuccanti diṭṭhigatikā.
[Puthudiṭṭhiyā]{#note512 .var title="puthutitthiyā (bj, mr)"}
puthu­diṭṭhi­gatesu niviṭṭhā patiṭṭhitā allīnā upagatā ajjhositā
adhimuttāti--- evampi titthyā puthuso niviṭṭhā.

[]{#100 .sc}[]{#p_24Mn_1167 .ms}**Sakāyane tattha daḷhaṃ vadānā**ti.
Dhammo sakāyanaṃ, diṭṭhi sakāyanaṃ, paṭipadā sakāyanaṃ, maggo sakāyanaṃ,
sakāyane daḷhavādā thiravādā balikavādā avaṭṭhi­ta­vādāti---sakāyane
tattha daḷhaṃ vadānā.

[]{#101 .sc}[]{#p_24Mn_1168 .ms}Tenāha bhagavā---

> []{#102 .sc}[]{#p_24Mn_1169 .ms}"Idheva suddhiṃ iti vādayanti,\
> Nāññesu dhammesu visuddhimāhu;\
> Evampi titthyā puthuso niviṭṭhā,\
> Sakāyane tattha daḷhaṃ vadānā"ti.
>
> []{#103 .sc}[]{#p_24Mn_1170 .ms}[]{#msdiv128 .msdiv}**Sakāyane vāpi
> daḷhaṃ vadāno,**\
> **[Kamettha]{#note514 .var title="km tattha (bj, mr)"} bāloti paraṃ
> daheyya;**\
> **[Sayaṃva]{#note515 .var title="sayameva (s1-3, pts1)"} so
> medha­ga­mā­va­heyya,**\
> **Paraṃ vadaṃ bālama­suddhi­dhammaṃ.**

[]{#104 .sc}[]{#pts302 .pts}[]{#p_24Mn_1171 .ms}**Sakāyane vāpi daḷhaṃ
vadāno**ti. Dhammo sakāyanaṃ, diṭṭhi sakāyanaṃ, paṭipadā sakāyanaṃ,
maggo sakāyanaṃ, sakāyane daḷhavādo thiravādo balikavādo
avaṭṭhi­ta­vādoti---sakāyane vāpi daḷhaṃ vadāno.

[]{#105 .sc}[]{#p_24Mn_1172 .ms}**Kamettha bāloti paraṃ daheyyā**ti.
**Etthā**ti sakāya diṭṭhiyā sakāya khantiyā sakāya ruciyā sakāya
laddhiyā paraṃ bālato hīnato nihīnato omakato lāmakato chatukkato
parittato kaṃ daheyya kaṃ passeyya kaṃ dakkheyya kaṃ olokeyya kaṃ
nijjhāyeyya kaṃ upa­parik­khey­yāti---kamettha bāloti paraṃ daheyya.

[]{#106 .sc}[]{#p_24Mn_1173 .ms}**Sayaṃva so medha­ga­mā­va­heyya, paraṃ
vadaṃ bālama­suddhi­dhamman**ti. Paro bālo hīno nihīno omako lāmako
chatukko paritto asuddhidhammo avi­sud­dhi­dhammo apari­suddhi­dhammo
avodāta­dham­moti---evaṃ vadanto evaṃ kathento evaṃ bhaṇanto evaṃ
dīpayanto evaṃ voharanto sayameva kalahaṃ bhaṇḍanaṃ viggahaṃ vivādaṃ
medhagaṃ āvaheyya samāvaheyya āhareyya samāhareyya ākaḍḍheyya
samākaḍḍheyya gaṇheyya parāmaseyya abhi­nivi­seyyāti---sayaṃva so
medha­ga­mā­va­heyya paraṃ vadaṃ bālama­suddhi­dhammaṃ.

[]{#107 .sc}[]{#p_24Mn_1174 .ms}Tenāha bhagavā---

> []{#108 .sc}[]{#p_24Mn_1175 .ms}"Sakāyane vāpi daḷhaṃ vadāno,\
> Kamettha bāloti paraṃ daheyya;\
> Sayaṃva so medha­ga­mā­va­heyya,\
> Paraṃ vadaṃ bālama­suddhi­dhamman"ti.
>
> []{#109 .sc}[]{#p_24Mn_1176 .ms}[]{#msdiv129 .msdiv}**Vinicchaye
> ṭhatvā sayaṃ pamāya,**\
> **[Uddhaṃsa]{#note517 .var title="uddhaṃ so (bj, s1-3, pts1)"}
> lokasmiṃ vivādameti;**\
> **Hitvāna sabbāni vinicchayāni,**\
> **Na medhagaṃ kubbati jantu loke.**

[]{#110 .sc}[]{#pts303 .pts}[]{#p_24Mn_1177 .ms}**Vinicchaye ṭhatvā
sayaṃ pamāyā**ti. Vinicchayā vuccanti dvāsaṭṭhi diṭṭhigatāni.
Viniccha­ya­diṭṭhiyā ṭhatvā patiṭṭhahitvā gaṇhitvā parāmasitvā
abhi­nivisit­vāti vinicchaye ṭhatvā. **Sayaṃ pamāyā**ti sayaṃ pamāya
paminitvā. "Ayaṃ satthā sabbaññū"ti sayaṃ pamāya paminitvā, "ayaṃ dhammo
svākkhāto ... ayaṃ gaṇo suppaṭipanno ... ayaṃ diṭṭhi bhaddikā ... ayaṃ
paṭipadā supaññattā ... ayaṃ maggo niyyāniko"ti sayaṃ pamāya
paminitvāti--- vinicchaye ṭhatvā sayaṃ pamāya.

[]{#111 .sc}[]{#p_24Mn_1178 .ms}**Uddhaṃsa lokasmiṃ vivādametī**ti.
Uddhaṃso vuccati anāgataṃ. Attano vādaṃ uddhaṃ ṭhapetvā sayameva kalahaṃ
bhaṇḍanaṃ viggahaṃ vivādaṃ medhagaṃ eti upeti upagacchati gaṇhāti
parāmasati abhinivisatīti. Evampi uddhaṃsa lokasmiṃ vivādameti. Atha vā
aññena uddhaṃ vādena saddhiṃ kalahaṃ karoti bhaṇḍanaṃ karoti viggahaṃ
karoti vivādaṃ karoti medhagaṃ karoti---"na tvaṃ imaṃ dhammavinayaṃ
ājānāsi ... pe ... nibbeṭhehi vā sace pahosī"ti. Evampi uddhaṃsa
lokasmiṃ vivādameti.

[]{#112 .sc}[]{#p_24Mn_1179 .ms}**Hitvāna sabbāni vinicchayānī**ti.
Vinicchayā vuccanti dvāsaṭṭhi diṭṭhigatāni. [Diṭṭhi­vi­nicchayā sabbe
vinicchaye]{#note518 .var
title="sabbā vinicchi­ta­diṭṭhiyo (s1-3, pts1) | sabbā viniccha­ya­diṭṭhiyo (mr)"}
hitvā cajitvā pariccajitvā jahitvā pajahitvā vinodetvā byantiṃ karitvā
anabhāvaṃ gametvāti---hitvāna sabbāni vinicchayāni.

[]{#113 .sc}[]{#pts304 .pts}[]{#p_24Mn_1180 .ms}**Na medhagaṃ kubbati
jantu loke**ti. Na kalahaṃ karoti, na bhaṇḍanaṃ karoti, na viggahaṃ
karoti, na vivādaṃ karoti, na medhagaṃ karoti. Vuttañhetaṃ bhagavatā---"
evaṃ vimuttacitto kho, aggivessana, bhikkhu na kenaci saṃvadati, na
kenaci vivadati, yañca loke vuttaṃ tena ca voharati aparāmasan"ti.
**Jantū**ti satto naro mānavo poso puggalo jīvo jāgu jantu indagu
manujo. **Loke**ti apāyaloke ... pe ... āyatanaloketi---na medhagaṃ
kubbati jantu loketi.

[]{#114 .sc}[]{#p_24Mn_1181 .ms}Tenāha bhagavā---

> []{#115 .sc}[]{#p_24Mn_1182 .ms}"Vinicchaye ṭhatvā sayaṃ pamāya,\
> Uddhaṃsa lokasmiṃ vivādameti;\
> Hitvāna sabbāni vinicchayāni,\
> Na medhagaṃ kubbati jantu loke"ti.

[]{#116 .sc}[]{#p_24Mn_1183 .ms}Cūḷab­yūha­sutta­niddeso dvādasamo.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
