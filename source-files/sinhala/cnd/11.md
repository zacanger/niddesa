-   ඛුද්දක නිකාය
-   චූල නිද්දේසය
-   පාරායනවග්ගනිද්දෙසො

# 11. නන්ද මානවක සූත්‍ර නිර්දෙශය

[Msdiv 46](#msdiv46){#msdiv46 .ref .msdiv}(7-1)

[APZ 46.1](#apz46.1){#apz46.1 .ref .apz}"ලොකයෙහි මුනීහු ඇත්තාහයි කියත්"
යනු ඇත්තාහ, විද්‍යමානවෙත්, ලැබෙත් යනුයි. 'මුනීහු' යනු මුනි නම්වූ
ආජීවකයෝ, නිඝණ්ඨයෝ, ජටිලයෝ, තාපසයෝ, දෙවියෝ යන මොව්හු ලොකයෙහි මුනීහුයයි
දැනගනිත්. ඔවුහු ලොකයෙහි මුනීහු වෙත්යයි ජනයෝ කියත්. ආයුෂ්මත් නන්දතෙම මෙසේ
කීය. 'ඔබවහන්සේ විසින් මෙය කියනු මැනවි' යන්නෙහි ජනයෝ නම් ක්ෂත්‍රියයෝද,
බ්‍රාහ්මණයෝද වෛශ්‍යයෝද, ශුද්‍රයෝද, ගෘහස්ථයෝද ප්‍රව්‍රජිතයෝද, දෙවියෝද,
මිනිස්සුද ඔවුහු ලෝකයෙහි මුනීහු යයි කියත්, ප්‍රකාශ කරත්, ව්‍යවහාර කරත්.
'කෙසේ නම්' එය ප්‍රකාශ කරද්ද, යන්නෙහි 'කෙසේනම්' යනු සංසය පුච්ඡා, විමති
පුච්ඡා, මෙල්හක පුච්ඡා, අනෙකංස පුච්ඡා, මෙසේ වූයේද, මෙසේ නුවූයේද, කුමක්
වූයේද, කෙසේවූයේදැයි යනුයි.

[APZ 46.2](#apz46.2){#apz46.2 .ref .apz}"කවර ඥානයක් උපන් බැවින් ඔවුහු
මුනීහූයයි කියද්ද?" යනු අෂ්ට සමාපත්ති ඥානයෙන් හෝ පඤ්චාභිඥ්ඥානයෙන් හෝ
යුක්තවූවහුට, පැමිණියහුට මුනියයි කියත්, ප්‍රකාශ කරත්ද යනුයි.

[APZ 46.3](#apz46.3){#apz46.3 .ref .apz}"නැතහොත් දුෂ්කර ජීවිකාවෙන් යුක්ත
බැවින්ද" යනු කවර නම් දුෂ්කරවූ රූක්ෂවූ දිවිපැවැත්මකින් යුක්ත වූවහුට
මුනියයි කියද්ද, ව්‍යවහාර කරද්ද යනුයි. එහෙයින් ඒ බ්‍රාහ්මණතෙම මෙසේ කීය.

[Msdiv 47](#msdiv47){#msdiv47 .ref .msdiv}(7-2)

[APZ 47.1](#apz47.1){#apz47.1 .ref .apz}"දෘෂ්ටියෙන් හෝ ශ්‍රැතියෙන් හෝ
ඥානයෙන් හෝ නොවේ" යන්නෙහි දෘෂ්ටියෙන් යනු දෘෂ්ටි ශුද්ධියෙන් නොවේ,
ශ්‍රැතියෙන් නොවේ, යනු ශ්‍රැත ශුද්ධියෙන් නොවේ, ඥානයෙන් යනු අෂ්ට සමාපත්ති
ඥානයෙන් නොවේ පඤ්චාභිඥා ඥානයෙන් හෝ නොවේ. මිථ්‍යා ඥානයෙන් නොවේ යනුයි.
'දක්ෂයෝ' යනු යම් ඒ ස්කන්ධ දක්ෂයෝ ධාතු දක්ෂයෝ ආයතන දක්ෂයෝ
ප්‍රතීත්‍යසමුත්පාද දක්ෂයෝ, සතිපට්ඨාන දක්ෂයෝ. සම්‍යක් ප්‍රධාන දක්ෂයෝ,
ඍද්ධිපාද දක්ෂයෝ ඉන්ද්‍රිය දක්ෂයෝ, බල දක්ෂයෝ, බොධ්‍යංග දක්ෂයෝ මාර්ග
දක්ෂයෝ, ඵල දක්ෂයෝ, නිර්වාණ දක්ෂයෝ යන ඒ දක්ෂයෝ දෘෂ්ටි ශුද්ධියෙන් හෝ
ශ්‍රැත ශුද්ධියෙන් හෝ අෂ්ට සමාපත්ති ඥානයෙන් හෝ පඤ්චාභිඥා ඥානයෙන් හෝ
මිථ්‍යා ඥානයෙන් හෝ දැකීමෙන් හෝ ඇසීමෙන් හෝ යුක්තවූවහුට පැමිණියහුට මුනියයි
නොකියත්, ප්‍රකාශ නොකරත් යනුයි.

[APZ 47.2](#apz47.2){#apz47.2 .ref .apz}"යම් කෙනෙක් තුමූ මාරසේනාව
දුරුකළාහුද කෙලෙස් දුරුකළාහුද ඔවුහු මුනීහුයයි කියමි" 'සේනා' යයි මාර
සේනාවට කියයි. කාය දුශ්චරිතය මාරසේනාවකි. (මහා නිද්දෙසයේ (13-20 (1) යෙදිය
යුතුයි) කෙලෙස් යනු රාගය, ද්වෙෂය, මොහය, ක්‍රොධය, බද්ධවෛරය (මහා නිද්දෙශයේ
(2-4) 2 මක්ඛය යන තැන සිට යෙදිය යුතුයි) සියලු අකුසල රැස්කිරීම්ද වෙති.
යමෙකුට මේ දුක් ඇතිකරවණ කෙලෙස් ප්‍රහීනද මුලින් සිඳුනේද, ඉපදීමට අයොග්‍යද,
ඥානය නමැති ගින්නෙන් දැවුනේද එබැවින් කෙලෙස් රහිතයයි කියත්

[APZ 47.3](#apz47.3){#apz47.3 .ref .apz}"ආශා රහිත" යනු ආශායයි තෘෂ්ණාවට
කියයි. යම් රාගයක් ඇද්ද, ඇලීමක් ඇද්ද, අභිධ්‍යාවක් ලොභයක් අකුසල මූලයක්
ඇද්ද එයයි යමෙකුන්ගේ මේ ආශාව ප්‍රහීනද, මුලින් සිඳුනේද, සන්සිඳුනේද, ඉපදීමට
අයොග්‍යද ඥානය නමැති ගින්නෙන් දැවුනේද ඔවුහු ආශා රහිතවූවෝ යයි කියති.

[APZ 47.4](#apz47.4){#apz47.4 .ref .apz}"හැසිරෙත්" යනු වාසය කරත්. ඉරියව්
පවත්වත් පවතිත්, පාලනය කරත්. යැපෙත් යනුයි. ඔවුහු ලොකයෙහි මුනීහුයයි කියමි,
ප්‍රකාශ කරමි, දෙශනා කරමි, පණවමි, විවෘත කරමි, බෙදමි, ප්‍රකට කරමි යනුයි.
එහෙයින් භාග්‍යවතුන් වහන්සේ ප්‍රකාශ කළහ.

[Msdiv 48](#msdiv48){#msdiv48 .ref .msdiv}(7-3)

[APZ 48.1](#apz48.1){#apz48.1 .ref .apz}"යම්කිසි මේ ශ්‍රමණ බ්‍රාහ්මණයෝ
වෙද්ද" යන්නෙහි යම්කිසි යනු සියල්ලෙන් සියල්ල සර්වප්‍රකාරයෙන් සර්වප්‍රකාරය
ඉතිරිනොකොට ගන්නා වචනයකි. මේ යම්කිසි යනුයි. (ii) 'ශ්‍රමණයෝ' යනු යම්කිසි
මේ ශාසනයෙන් පිටත් පැවිදි බවට පත්වූවෝ හෝ පරිබ්‍රාජක බවට පැමිණියෝ හෝ
යනුයි. 'බමුණෝ' යනු යම්කිසි භොවාදී නම්වූ බ්‍රාහ්මණයෝයි. දැකි දෙයෙහිද ඇසූ
දෙයෙහිද ශුද්ධිය කියත් යනු දැකි දෙයින්ද ශුද්ධිය විශුද්ධිය, පාරිශුද්ධිය,
මුක්තිය, විමුක්තිය, පරිමුක්තිය කියත්. ප්‍රකාශ කරත්. ව්‍යවහාර කරත්, ඇසූ
දෙයින්ද ශුද්ධිය විශුද්ධිය පාරිශුද්ධිය මුක්තිය විමුක්තිය පරිමුක්තිය
ප්‍රකාශ කරත්. දැකි දෙයින් හා ඇසූදෙයින්ද ශුද්ධිය විශුද්ධිය පාරිශුද්ධිය
මුක්තිය විමුක්තිය පරිමුක්තිය ප්‍රකාශ කරත්. ව්‍යවහාර කරත්. ශීලව්‍රතයෙන්ද
ශුද්ධිය විශුද්ධිය පාරිශුද්ධිය මුක්තිය විමුක්තිය පරිමුක්තිය ප්‍රකාශ කරත්.

[APZ 48.2](#apz48.2){#apz48.2 .ref .apz}"නොයෙක් ආකාරයෙන් ශුද්ධිය කියත්"
යනු නානා විධ ව්‍රත චරණයෙන් හා මංගලයයි සම්මත මිථ්‍යා මතවලින්ද ශුද්ධිය
විශුද්ධිය පාරිශුද්ධිය මුක්තිය විමුක්තිය පරිමුක්තිය කියත්, ප්‍රකාශ කරත්,
යනුයි.

[Msdiv 49](#msdiv49){#msdiv49 .ref .msdiv}

[APZ 49.3](#apz49.3){#apz49.3 .ref .apz}"හුදෙක් (කිසිසේත්) මෙහි යම්සේ
හැසිරෙද්ද යන්නෙහි හුදෙක් යන අර්ථයවූ කිඤ්චාපි යනු ස්වර ගැලපීමයි. ස්වර
පරිපූරණයයි අකුරු සම කිරීමයි. පද සිළුටු කිරීමයි. මේ කිඤ්චාපි යනුයි.
"ඔවුහු" යනු දෘෂ්ටිගතිකයෝයි, එහි යනු ස්වකීය දෘෂ්ටියෙහි, ස්වකීය
කැමැත්තෙහි, ස්වකීය රුචියෙහි, ස්වකීය ලබ්ධියෙහි යනුයි.

[APZ 49.4](#apz49.4){#apz49.4 .ref .apz}"සංචරණය වූවාහු" යනු ගොපනය වූවාහු
හැසිරෙන්නාහු, වාසය කරන්නාහු, ඉරියව් පවත්වන්නාහු, යනුයි. හුදෙක් ඔවුහු එහි
හැසුරුනාහු ජාතිය හා ජරාව තරණය නොකළාහුයයි කියමි. යනු ජාති ජරා මරණයන් එතර
නොකළාහ, නොඉක්මවූහ. ජාති ජරා මරණයන් නොඉක්මවූ බැවින් ජාති ජරා මරණයෙහි
ඇතුළත පෙරළෙත්, සංසාර වට්ටයෙහි පෙරළෙත්. (ii) ජාතිය අනුව ගියෝ ජරාවෙන්
විසුරුවන ලද්දෝ, ව්‍යාධියෙන් මඩනා ලද්දෝ මරණයෙන් පහර ලැබුවෝ ආරක්ෂාවක්
නැත්තෝ අසරණවූවෝ යයි කියමි, පනවමි, තබමි, විවෘත කරමි, ජාති ජරාව තරණය
නොකළාහුයයි කියමි යනුයි, එහෙයින් භාග්‍යවතුන් වහන්සේ දෙශනා කළහ.

[Msdiv 50](#msdiv50){#msdiv50 .ref .msdiv}(7-4)

[APZ 50.1](#apz50.1){#apz50.1 .ref .apz}"යම්කිසි ශ්‍රමණ බ්‍රාහ්මණයෝ
වෙත්ද" යන්නෙහි යම්කිසි යනු (7-3) 1 යෙදිය යුතුයි.) මෙසේ නන්දතෙම කීයේය,
යනුයි. මුනි යනු "මොන" යයි ඥානයට කියයි. 'ඔඝසතරණය නොකළවුන් කීයෙහිය' යනු
කාමොඝය, භවොඝය, දිට්ඨොගය, අවිජ්ජොඝය, තරණය නොකළවුන්, නොඉක්මවූවන්, කීයෙහිය.
ඔව්හු ජාති ජරා මරණයෙහි පෙරළෙත්. සංසාර වට්ටයෙහි පෙරළෙත්, ජාතිය අනුව
ගියාහු (7-3 (ii) යෙදිය යුතුයි.) පිහිටක් නැත්තාහුයයි කීයෙහිය.

[APZ 50.2](#apz50.2){#apz50.2 .ref .apz}"එසේ නම් නිදුකානන් වහන්ස දිව්‍ය
මනුෂ්‍ය ලොකයෙහි කවරෙක් ජාති ජරාවන් තරණය කළේද" යනු මේ දෙවියන් සහිත මරුන්
සහිත බඹුන් සහිත ලොකයෙහි ශ්‍රමණ බ්‍රාහ්මණයන් සහිත ප්‍රජාවෙහි කවරෙක් ජාති
ජරා මරණයන් තරණය කළේද? ඉක්මවූයේද යනුයි. 'නිදුකාණෙනි' යනු ප්‍රිය වචනයයි,
ගරු වචනයයි, සැලකිය යුතු වචනයයි, මේ නිදුකානෙනි, යනුයි. 'මෙය භාග්‍යවතුන්
වහන්සේගෙන් විචාරමි, දෙශනා කරණු මැනවි, යනු එය විචාරමි, එය ආරාධනා කරමි' එය
ඉල්ලමි යනුයි.

[APZ 50.3](#apz50.3){#apz50.3 .ref .apz}"භගවත්" යනු ගෞරව වචනයයි. (මහා
නිද්දෙසයේ 7--2 (1) යෙදිය යුතුයි.) ප්‍රත්‍යක්ෂ කළ පැනවීමයි. ඒ මේ භගවත්
යනුයි 'මෙය කියනු මැනව' යනු දෙශනා කරණු මැනවි, කියනු මැනවි, පනවනු මැනවි,
තබනු මැනවි, විවෘත කරණු මැනවි. බෙදනු මැනවි, ප්‍රකට කරණු මැනවි, යනුයි.
එහෙයින් ඒ බ්‍රාහ්මණතෙම මෙසේ කීය.

[Msdiv 51](#msdiv51){#msdiv51 .ref .msdiv}(7-5)

[APZ 51.1](#apz51.1){#apz51.1 .ref .apz}"(භාග්‍යවතුන් වහන්සේ) නන්දයෙනි
මම සියලු ශ්‍රමණ බ්‍රාහ්මණයෝ ජාති ජරා වැළඳ ගත්තාහුයයි නොකියමි" යනු නන්දය
සියලුම ශ්‍රමණ බ්‍රාහ්මණයෝ ජාති ජරාවෙන් ගැවසී ගත්තාහු වැසුනාහු වැළඳ
ගත්තාහුයයි මම නොකියමි. ඒ ශ්‍රමණ බ්‍රාහ්මණයෝ ප්‍රතිසන්ධියද ජාති ජරා
මරණයන්ද ප්‍රහීනකළාහු මුලින් සින්දාහු අග සිඳිනලද තල් ගසක් මෙන්කළාහු
සම්පූර්ණ අභාවයට පැමිණවූවාහු නැවත ඉපදීමට අයොග්‍ය කළාහු ඇත්තාහයි කියමි.
දෙශනා කරමි, පනවමි, තබමි, විවෘත කරමි, බෙදමි, ප්‍රකට කරමි, යනුයි.

[APZ 51.2](#apz51.2){#apz51.2 .ref .apz}"නන්දය, මම සියලු ශ්‍රමණ
බ්‍රාහ්මණයෝ ජාති ජරාවෙන් වෙළුනාහුයයි නොකියමි" යනු යම් කෙනෙක් මේ ලොකයෙහි
දැකි, ඇසූ, ස්පර්ශ කළ දේ හෝ ශීල ව්‍රතයන් හෝ සියල්ල දුරුකොට යන්නෙහි
"සියල්ල" යනු යම් ඒ සියලු දෘෂ්ටි ශුද්ධීන් දුරුකොට, බැහැරකොට සම්පූර්ණ
අභාවයට පමුණුවා යම් ඒ සියලු ශ්‍රැත ශුද්ධීන් යම් ඒ සියලු මූත ශුද්ධීන්, යම්
ඒ සියලු ස්පර්ශ ශුද්ධීන් දුරුකොට යම් ඒ දැකි, ඇසූ ඉන්ද්‍රිය තුණකින් ස්පර්ශ
කළ ශුද්ධීන් දුරුකොට යම් ඒ සියලු ශීල ශුද්ධීන් දුරුකොට, චුත ශුද්ධීන්
දුරුකොට, ශීල ව්‍රත ශුද්ධීන් දුරුකොට, බැහැරකොට සම්පූර්ණ අභාවයට පමුණුවා
යනුයි. නොයෙක් ආකාර දෘෂ්ටි යනු නොයෙක් ආකාර මංගලයයි සම්මත මිථ්‍යා මතවලින්
ශුද්ධිය, විශුද්ධිය, පාරිශුද්ධිය, මුක්තිය, විමුක්තිය, පරිමුක්තිය දුරුකොට
යනුයි.

[APZ 51.3](#apz51.3){#apz51.3 .ref .apz}"තෘෂ්ණාව මනාකොට දැන ආශ්‍රව
රහිතවූ ඒ මනුෂ්‍යයෝ කාමාදී සැඩ වතුරෙන් එතරවූහයි කියමි," යන්නෙහි තෘෂ්ණා
නම් රූප තෘෂ්ණා, ශබ්ද තෘෂ්ණා, ගන්ධ තෘෂ්ණා, රශ තෘෂ්ණා, ස්පර්ශ තෘෂ්ණා, ධර්ම
තෘෂ්ණා යනුයි. "තෘෂ්ණාව දැන" යනු තෘෂ්ණාව ඥාත, තීරණ, පහාන යන දැනීම් තුනින්
දැනයනුයි. "ආශ්‍රව රහිතවූවෝ" යන්නෙහි ආශ්‍රව සතරෙකි. කාමාසව, භවාසව,
දිට්ඨාසව, අවිජ්ජාසව යනුයි. යමෙකුන්ගේ මේ ආශ්‍රවයෝ ප්‍රහීනද මුලින් උදුරන
ලද්දේද, අග සිඳි තල්ගසක් මෙන් කරණ ලද්දේද, නැවත නූපදනා බවට පමුණුවන ලද්දේද
ඔවුහු ආශ්‍රව රහිතයෝයයි කියත්.

[APZ 51.4](#apz51.4){#apz51.4 .ref .apz}"යම් කෙනෙක්" යනු අර්හත්
ක්ෂීණාශ්‍රවයෝයි. "තෘෂ්ණාව දැන අනාශ්‍රවවූවෝ ඇත්ද ඔවුහු කාමාදී සැඩ වතුරෙන්
එතරවූයේ යයි කියමි" යනු යමෙක් තෘෂ්ණාව දැන ආශ්‍රව රහිතවූවෝද මමද ඔවුහු
කාමොඝය, භවොඝය, දිට්ඨොඝය, අවිජ්ජොඝය එතර කළාහුයයි සියලු සංසාර පථය එතර
කළාහුයයි කියමි. යනුයි.

[Msdiv 52](#msdiv52){#msdiv52 .ref .msdiv}

නන්දමාණවපුච්ඡානිද්දෙසො සත්තමො.

[AP de Zoysa]{.author} edition.

Permission to publish was kindly granted by Kumari Jayawardhana.

Digital files were kindly supplied by Sirisumana Godage of [Godage
International Publishing](http://www.godage.com/), who publish a print
edition of this text.

Conversion from PDF was by Janaka of <http://pitaka.lk/>.

The assistance of Amaradasa Liyanagamage, Ven Mettavihari and Maithri
Panagoda is gratefully acknowledged.

Prepared for SuttaCentral by [Penny Jordan]{.editor}.
