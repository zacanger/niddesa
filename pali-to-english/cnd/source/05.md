::: {#text lang="pi"}
::: {#cnd5 .section .sutta}
::: {.hgroup}
Cūḷaniddesa

Pārā­yana­vagga­niddesa

Pucchāniddesa

# 1. Ajita­māṇa­va­pucchā­niddesa
:::

> []{#1 .sc} []{#p_25Cn_195 .ms}[]{#msdiv1 .msdiv}**Kenassu nivuto loko,
> [(iccāyasmā ajito)]{.gathaQuote}**\
> **Kenassu nappakāsati;**\
> **­Kissā­bhi­lepanaṃ [brūsi]{#note83 .var title="brūhi (s1-3)"}**,\
> **Kiṃsu tassa mahabbhayaṃ.** (1)

[]{#2 .sc}[]{#p_25Cn_196 .ms}**Kenassu nivuto loko**ti. **Loko**ti
nirayaloko tiracchānaloko [petti­visa­ya­loko]{#note84 .var
title="pitti­visaya­loko (s1-3, pts1)"} manussaloko devaloko khandhaloko
dhātuloko āyatanaloko ayaṃ loko paro loko brahmaloko devaloko---ayaṃ
vuccati loko. Ayaṃ loko kena āvuto nivuto [ovuto]{#note85 .var
title="ophuṭo (s1-3, pts1)"} pihito paṭicchanno paṭikujjitoti--- kenassu
nivuto loko?

[]{#3 .sc}[]{#p_25Cn_197 .ms}**Iccāyasmā ajito**ti. **Iccā**ti
padasandhi padasaṃsaggo padapāripūrī akkha­ra­sama­vāyo
byañ­jana­siliṭ­ṭhatā [padānu­pubba­tā­petaṃ]{#note86 .var
title="padānu­pubba­tā­metaṃ (s1-3) | padānu­pubba­ka­metaṃ (pts1)"}
iccāti. **Āyasmā**ti piyavacanaṃ garuvacanaṃ
sagāra­va­sappa­tis­sādhi­vacana­metaṃ āyasmāti. **Ajito**ti tassa
brāhmaṇassa nāmaṃ saṅkhā samaññā paññatti vohāro nāmaṃ nāmakammaṃ
nāmadheyyaṃ nirutti byañjanaṃ abhilāpoti---iccāyasmā ajito.

[]{#4 .sc}[]{#p_25Cn_198 .ms}**Kenassu nappakāsatī**ti kena loko
nappakāsati nappabhāsati na tapati na virocati na ñāyati na
paññāyatīti---kenassu nappakāsati.

[]{#5 .sc}[]{#p_25Cn_199 .ms}**­Kissā­bhi­lepanaṃ brūsī**ti kiṃ lokassa
lepanaṃ lagganaṃ bandhanaṃ upakkileso. Kena loko litto saṃlitto upalitto
kiliṭṭho saṃkiliṭṭho makkhito saṃsaṭṭho laggo laggito palibuddho, brūsi
ācikkhasi desesi [paññapesi]{#note87 .var
title="paññapehi (s1-3) | paññāpesi (mr)"} paṭṭhapesi vivarasi vibhajasi
[uttānīkarosi]{#note88 .var
title="uttānīkarohi (s1-3) | uttāniṃ karosi (mr)"}
pakāsesīti---­kissā­bhi­lepanaṃ brūsi.

[]{#6 .sc}[]{#p_25Cn_200 .ms}**Kiṃsu tassa mahabbhayan**ti kiṃ lokassa
bhayaṃ mahabbhayaṃ pīḷanaṃ ghaṭṭanaṃ upaddavo upasaggoti---kiṃsu tassa
mahabbhayaṃ. Tenāha so brāhmaṇo---

> []{#7 .sc}[]{#p_25Cn_201 .ms}"Kenassu nivuto loko, [(iccāyasmā
> ajito)]{.gathaQuote}\
> Kenassu nappakāsati;\
> ­Kissā­bhi­lepanaṃ brūsi,\
> Kiṃsu tassa mahabbhayan"ti.
>
> []{#8 .sc} []{#p_25Cn_202 .ms}[]{#msdiv2 .msdiv}**Avijjāya nivuto
> loko, [(ajitāti bhagavā)]{.gathaQuote}**\
> **Vevicchā pamādā nappakāsati;**\
> **Jappā­bhi­lepanaṃ brūmi,**\
> **Dukkhamassa mahabbhayaṃ.** (2)

[]{#9 .sc}[]{#p_25Cn_203 .ms}**Avijjāya nivuto loko**ti. **Avijjā**ti
dukkhe aññāṇaṃ dukkhasamudaye aññāṇaṃ dukkhanirodhe aññāṇaṃ
duk­kha­nirodha­gāminiyā paṭipadāya aññāṇaṃ, pubbante aññāṇaṃ aparante
aññāṇaṃ pubban­tā­parante aññāṇaṃ,
idappac­caya­tā­paṭic­ca­samup­pan­nesu dhammesu aññāṇaṃ, yaṃ evarūpaṃ
aññāṇaṃ adassanaṃ anabhisamayo ananubodho asambodho appaṭivedho
asaṅgāhanā apariyogāhanā asamapekkhanā [apaccavekkhaṇā]{#note90 .var
title="apaccavekkhanā (bj, s1-3, pts1)"} apacca­vek­kha­ṇa­kammaṃ
dummejjhaṃ bālyaṃ asampajaññaṃ moho pamoho sammoho avijjā avijjogho
avijjāyogo avijjānusayo avijjā­pari­yuṭ­ṭhā­naṃ avijjālaṅgī moho
akusalamūlaṃ, ayaṃ vuccati--- avijjā.

[]{#10 .sc}[]{#p_25Cn_204 .ms}**Loko**ti nirayaloko tiracchānaloko
petti­visa­ya­loko manussaloko devaloko khandhaloko dhātuloko
āyatanaloko ayaṃ loko paro loko brahmaloko devaloko---ayaṃ vuccati loko.
Ayaṃ loko imāya avijjāya āvuto nivuto ovuto pihito paṭicchanno
paṭikujjitoti---avijjāya nivuto loko.

[]{#11 .sc}[]{#p_25Cn_205 .ms}**Ajitā**ti bhagavā taṃ brāhmaṇaṃ nāmena
ālapati. **Bhagavā**ti gāra­vādhi­vacanaṃ. Api ca, bhaggarāgoti bhagavā;
bhaggadosoti bhagavā; bhaggamohoti bhagavā; bhaggamānoti bhagavā;
bhaggadiṭṭhīti bhagavā; [bhagga­kaṇḍa­koti]{#note92 .var
title="bhagga­kaṇṭha­koti (bj) | bhag­gakaṇṭa­koti (s1, s3)"} bhagavā;
bhaggakilesoti bhagavā; bhaji vibhaji pavibhaji dhamma­rata­nanti
bhagavā; [bhavānaṃ antakaroti bhagavā; bhāvitakāyo bhāvitasīlo
bhāvitacitto]{#note93 .var
title="bhāvitakāyoti bhagavā; bhāvitasīloti bhāvitacittoti (s1-3)"}
bhāvitapaññoti bhagavā; bhaji vā bhagavā [arañña­vana­patthāni]{#note94
.var title="araññe vanapatthāni (bj)"} pantāni senāsanāni appasaddāni
appanigghosāni vijanavātāni [­manus­sa­rāhas­seyya­kāni]{#note95 .var
title="­manus­sa­rāha­seyya­kāni (bj, s1-3)"}
paṭi­sallā­na­sārup­pā­nīti bhagavā; bhāgī vā bhagavā
cīvara­piṇḍa­pāta­se­nāsa­na­gilāna­pac­ca­ya­bhesaj­ja­parik­khā­rā­nanti
bhagavā; bhāgī vā bhagavā attharasassa dhammarasassa vimuttirasassa
adhisīlassa adhicittassa adhipaññāyāti bhagavā; bhāgī vā bhagavā
catunnaṃ jhānānaṃ catunnaṃ appamaññānaṃ catunnaṃ
[arūpa­samā­pattī­nanti]{#note96 .var title="āruppa ... (bj, pts1)"}
bhagavā; bhāgī vā bhagavā aṭṭhannaṃ vimokkhānaṃ aṭṭhannaṃ
abhi­bhāyata­nā­naṃ navannaṃ anu­pubba­samā­pattī­nanti bhagavā; bhāgī
vā bhagavā dasannaṃ saññā­bhāva­nā­naṃ kasiṇa­samā­pattī­naṃ
ānā­pā­nassa­ti­samā­dhissa asubha­samā­patti­yāti bhagavā; bhāgī vā
bhagavā catunnaṃ sati­paṭṭhā­nā­naṃ catunnaṃ sammap­pa­dhā­nā­naṃ
catunnaṃ iddhipādānaṃ pañcannaṃ indriyānaṃ pañcannaṃ balānaṃ sattannaṃ
bojjhaṅgānaṃ ariyassa aṭṭhaṅgikassa maggassāti bhagavā; bhāgī vā bhagavā
dasannaṃ tathā­gata­balānaṃ catunnaṃ vesārajjānaṃ catunnaṃ
paṭi­sam­bhi­dā­naṃ channaṃ abhiññānaṃ channaṃ bud­dha­dham­mā­nanti
bhagavā; bhagavāti netaṃ nāmaṃ mātarā kataṃ na pitarā kataṃ na bhātarā
kataṃ na bhaginiyā kataṃ na mittāmaccehi kataṃ na ñātisālohitehi kataṃ
na samaṇab­rāhma­ṇehi kataṃ na devatāhi kataṃ. Vimok­khan­ti­ka­metaṃ
buddhānaṃ bhagavantānaṃ bodhiyā mūle saha sabbañ­ñu­ta­ñāṇassa paṭilābhā
sacchikā paññatti, yadidaṃ bhagavāti---ajitāti bhagavā.

[]{#12 .sc}[]{#p_25Cn_206 .ms}**Vevicchā pamādā nappakāsatī**ti.
**Vevicchaṃ** vuccati pañca macchariyāni---āvāsa­maccha­ri­yaṃ,
kula­maccha­ri­yaṃ, lābha­maccha­ri­yaṃ, vaṇṇa­maccha­ri­yaṃ,
dhamma­maccha­ri­yaṃ. Yaṃ evarūpaṃ maccheraṃ maccharāyanā
maccha­rā­yi­tattaṃ vevicchaṃ kadariyaṃ kaṭukañcukatā aggahitattaṃ
cittassa---idaṃ vuccati macchariyaṃ. Api ca khan­dha­maccha­ri­yampi
macchariyaṃ, dhātu­maccha­ri­yampi macchariyaṃ, āyata­na­maccha­ri­yampi
macchariyaṃ, gāho vuccati macchariyaṃ. **Pamādo**
vattabbo---kāyaduccarite vā vacīduccarite vā manoduccarite vā [pañcasu
kāmaguṇesu vā cittassa]{#note98 .var
title="pañcasuvā kāmagunesuvā cittassa (bj) | pañcasu kāmaguṇesu cittassa (s1) | pañcasu vā kāmaguṇesu cittassa (s2, s3)"}
[vosaggo]{#note99 .var title="vossaggo (bahūsu)"} vosag­gā­nuppadā­naṃ
kusalānaṃ dhammānaṃ bhāvanāya asakkac­ca­kiriyatā asātac­ca­kiriyatā
[anaṭṭhi­ta­kiriyatā]{#note100 .var
title="anaṭṭhitatā (s1-3) | aniṭṭhi­ta­kiriyatā (mr)"} olīnavuttitā
­nikkhit­tac­chandatā ­nikkhit­ta­dhuratā anāsevanā abhāvanā
abahulīkammaṃ anadhiṭṭhānaṃ ananuyogo pamādo. Yo evarūpo pamādo
pamajjanā pamajjitattaṃ--- ayaṃ vuccati pamādo. **Vevicchā pamādā
nappakāsatī**ti iminā ca macchariyena iminā ca pamādena loko nappakāsati
nappabhāsati na tapati na virocati na ñāyati na paññāyatīti---vevicchā
pamādā nappakāsati.

[]{#13 .sc}[]{#p_25Cn_207 .ms}**Jappā­bhi­lepanaṃ brūmī**ti jappā
vuccati taṇhā. Yo rāgo sārāgo anunayo anurodho [nandī]{#note102 .var
title="nandi (bj, s1-3, pts1)"} nandirāgo cittassa sārāgo icchā mucchā
ajjhosānaṃ gedho [paligedho]{#note103 .var title="paḷigedho (bj)"} saṅgo
paṅko ejā māyā janikā sañjananī sibbinī jālinī saritā visattikā [suttaṃ
visaṭā]{#note104 .var
title="sottaṃ visatā (s1-3) | sattā visatā (pts1)"} āyūhanī dutiyā
paṇidhi bhavanetti vanaṃ vanatho [santhavo]{#note105 .var
title="sandhavo (mr)"} sineho apekkhā paṭibandhu āsā [āsīsanā]{#note106
.var title="āsiṃsanā (bj, s1-3, pts1)"} āsīsitattaṃ rūpāsā saddāsā
gandhāsā rasāsā phoṭṭhabbāsā lābhāsā dhanāsā puttāsā jīvitāsā jappā
pajappā abhijappā jappanā jappitattaṃ loluppaṃ loluppāyanā
loluppā­yi­tattaṃ pucchañjikatā [sādhukamyatā]{#note107 .var
title="sādukamyatā (bj) | asādhukammatā (pts1)"} adhammarāgo visamalobho
nikanti nikāmanā patthanā pihanā sampatthanā kāmataṇhā bhavataṇhā
vibhavataṇhā rūpataṇhā arūpataṇhā nirodhataṇhā rūpataṇhā saddataṇhā
gandhataṇhā rasataṇhā ­phoṭṭhab­ba­taṇhā dhammataṇhā ogho yogo gantho
upādānaṃ āvaraṇaṃ nīvaraṇaṃ chadanaṃ bandhanaṃ upakkileso anusayo
pariyuṭṭhānaṃ latā vevicchaṃ dukkhamūlaṃ dukkhanidānaṃ dukkhappabhavo
mārapāso mārabaḷisaṃ mārāmisaṃ māravisayo māranivāso māragocaro
mārabandhanaṃ taṇhānadī taṇhājālaṃ taṇhāgaddulaṃ taṇhāsamuddo abhijjhā
lobho akusalamūlaṃ---ayaṃ vuccati jappā. Lokassa lepanaṃ lagganaṃ
bandhanaṃ upakkileso imāya jappāya loko litto saṃlitto upalitto kiliṭṭho
saṃkiliṭṭho makkhito saṃsaṭṭho laggo laggito palibuddhoti brūmi
ācikkhāmi desemi paññapemi paṭṭhapemi vivarāmi vibhajāmi uttānīkaromi
pakāsemīti---jappā­bhi­lepanaṃ brūmi.

[]{#14 .sc}[]{#p_25Cn_208 .ms}**Dukkhamassa mahabbhayan**ti.
**Dukkhan**ti jātidukkhaṃ jarādukkhaṃ byādhidukkhaṃ maraṇadukkhaṃ
soka­pari­deva­duk­kha­do­manas­supāyā­sa­duk­khaṃ nerayikaṃ dukkhaṃ
tiracchā­na­yoni­kaṃ dukkhaṃ pettivisayikaṃ dukkhaṃ mānusikaṃ dukkhaṃ
gab­bhok­kan­ti­mūlakaṃ dukkhaṃ [gabbhaṭ­ṭhiti­mūlakaṃ]{#note109 .var
title="gabbhe­ṭhi­ti­mūlakaṃ (s1-3, mr)"} dukkhaṃ
gab­bha­vuṭṭhā­na­mūlakaṃ dukkhaṃ jātas­sū­pani­bandha­kaṃ dukkhaṃ
jātassa parādheyyakaṃ dukkhaṃ attūpakkamaṃ dukkhaṃ parūpakkamaṃ dukkhaṃ
saṅ­khā­ra­duk­khaṃ vipari­ṇāma­duk­khaṃ cakkhurogo sotarogo ghānarogo
jivhārogo kāyarogo sīsarogo kaṇṇarogo mukharogo dantarogo kāso sāso
pināso [ḍāho]{#note110 .var title="ḍaho (bj, s1-3)"} jaro kucchirogo
mucchā pakkhandikā sūlā visūcikā kuṭṭhaṃ gaṇḍo kilāso soso apamāro daddu
kaṇḍu kacchu [rakhasā]{#note111 .var title="rakkhasā (mr)"} vitacchikā
[lohitapittaṃ]{#note112 .var title="lohitaṃ pittaṃ (s1-3, pts1)"}
madhumeho aṃsā piḷakā bhagandalā pitta­sa­muṭṭhānā ābādhā
semha­sa­muṭṭhānā ābādhā vātasamuṭṭhānā ābādhā sannipātikā ābādhā
utupariṇāmajā ābādhā visama­pari­hārajā ābādhā opakkamikā ābādhā
kammavipākajā ābādhā sītaṃ uṇhaṃ jighacchā pipāsā uccāro passāvo
ḍaṃ­samaka­sa­vātāta­pa­sarīsa­pa­samphas­saṃ dukkhaṃ mātumaraṇaṃ
dukkhaṃ pitumaraṇaṃ dukkhaṃ bhātumaraṇaṃ dukkhaṃ bhaginimaraṇaṃ dukkhaṃ
puttamaraṇaṃ dukkhaṃ dhītumaraṇaṃ dukkhaṃ ñātibyasanaṃ dukkhaṃ
rogabyasanaṃ dukkhaṃ bhogabyasanaṃ dukkhaṃ sīlabyasanaṃ dukkhaṃ
diṭṭhibyasanaṃ dukkhaṃ yesaṃ dhammānaṃ ādito samudāgamanaṃ paññāyati.
Atthaṅgamato nirodho paññāyati. Kamma­san­nissito vipāko,
vipāka­sannis­sitaṃ kammaṃ, nāma­sannis­sitaṃ rūpaṃ rūpa­sannis­sitaṃ
nāmaṃ, jātiyā anugataṃ jarāya anusaṭaṃ byādhinā abhibhūtaṃ maraṇena
abbhāhataṃ dukkhe patiṭṭhitaṃ atāṇaṃ aleṇaṃ asaraṇaṃ
asaraṇībhūtaṃ---idaṃ vuccati dukkhaṃ. Idaṃ dukkhaṃ lokassa bhayaṃ
mahābhayaṃ pīḷanaṃ ghaṭṭanaṃ upaddavo upasaggoti---dukkhamassa
mahabbhayaṃ. Tenāha bhagavā---

> []{#15 .sc}[]{#p_25Cn_209 .ms}"Avijjāya nivuto loko, [(ajitāti
> bhagavā)]{.gathaQuote}\
> Vevicchā pamādā nappakāsati;\
> Jappā­bhi­lepanaṃ brūmi,\
> Dukkhamassa mahabbhayan"ti.
>
> []{#16 .sc} []{#p_25Cn_210 .ms}[]{#msdiv3 .msdiv}**Savanti sabbadhi
> sotā, [(iccāyasmā ajito)]{.gathaQuote}**\
> **Sotānaṃ kiṃ nivāraṇaṃ;**\
> **Sotānaṃ saṃvaraṃ brūhi,**\
> **Kena sotā [pidhiyyare]{#note114 .var
> title="pithīyare (bj) | pithiyyare (s1-3) | pidhīyare (c1)"}.** (3)

[]{#17 .sc}[]{#p_25Cn_211 .ms}**Savanti sabbadhi sotā**ti. **Sotā**ti
taṇhāsoto diṭṭhisoto kilesasoto duccaritasoto avijjāsoto. **Sabbadhī**ti
sabbesu āyatanesu. **Savantī**ti savanti āsavanti sandanti pavattanti.
Cakkhuto rūpe savanti āsavanti sandanti pavattanti. Sotato sadde savanti
... ghānato gandhe savanti ... jivhāto rase savanti ... kāyato
phoṭṭhabbe savanti ... manato dhamme savanti āsavanti sandanti
pavattanti. Cakkhuto rūpataṇhā savanti āsavanti sandanti pavattanti.
Sotato saddataṇhā savanti āsavanti sandanti pavattanti. Ghānato
gandhataṇhā savanti ... jivhāto rasataṇhā savanti ... kāyato
­phoṭṭhab­ba­taṇhā savanti ... manato dhammataṇhā savanti āsavanti
sandanti pavattantīti---savanti sabbadhi sotā.

[]{#18 .sc}[]{#p_25Cn_212 .ms}**Iccāyasmā ajito**ti. **Iccā**ti
padasandhi ... pe ... padānu­pubba­tā­petaṃ iccāti ... pe ... iccāyasmā
ajito.

[]{#19 .sc}[]{#p_25Cn_213 .ms}**Sotānaṃ kiṃ nivāraṇan**ti sotānaṃ kiṃ
āvaraṇaṃ nīvaraṇaṃ saṃvaraṇaṃ rakkhanaṃ gopananti---sotānaṃ kiṃ
nivāraṇaṃ.

[]{#20 .sc}[]{#p_25Cn_214 .ms}**Sotānaṃ saṃvaraṃ brūhī**ti sotānaṃ
āvaraṇaṃ nīvaraṇaṃ saṃvaraṇaṃ rakkhanaṃ gopanaṃ brūhi ācikkha desehi
paññapehi paṭṭhapehi vivarāhi vibhajāhi uttānīkarohi
pakāsehīti---sotānaṃ saṃvaraṃ brūhi.

[]{#21 .sc}[]{#p_25Cn_215 .ms}**Kena sotā pidhiyyare**ti kena sotā
pidhīyanti pacchijjanti na savanti na āsavanti na sandanti
nap­pa­vat­tan­tīti---kena sotā pidhiyyare. Tenāha so brāhmaṇo---

> []{#22 .sc}[]{#p_25Cn_216 .ms}"Savanti sabbadhi sotā, [(iccāyasmā
> ajito)]{.gathaQuote}\
> Sotānaṃ kiṃ nivāraṇaṃ;\
> Sotānaṃ saṃvaraṃ brūhi,\
> Kena sotā pidhiyyare".
>
> []{#23 .sc} []{#p_25Cn_217 .ms}[]{#msdiv4 .msdiv}**Yāni sotāni
> lokasmiṃ, [(ajitāti bhagavā)]{.gathaQuote}**\
> **Sati tesaṃ nivāraṇaṃ;**\
> **Sotānaṃ saṃvaraṃ brūmi,**\
> **Paññāyete pidhiyyare.** (4)

[]{#24 .sc}[]{#p_25Cn_218 .ms}**Yāni sotāni lokasmin**ti yāni etāni
sotāni mayā kittitāni pakittitāni ācikkhitāni desitāni paññapitāni
paṭṭhapitāni vivaritāni [vibhajitāni]{#note116 .var
title="vibhattāni (mr)"} uttānīkatāni pakāsitāni, [seyyathidaṃ]{#note117
.var title="seyyathīdaṃ (bj, s1-3, pts1)"}---taṇhāsoto diṭṭhisoto
kilesasoto duccaritasoto avijjāsoto. **Lokasmin**ti apāyaloke
manussaloke devaloke khandhaloke dhātuloke āyatanaloketi---yāni sotāni
lokasmiṃ. **Ajitā**ti bhagavā taṃ brāhmaṇaṃ nāmena ālapati.

[]{#25 .sc}[]{#p_25Cn_219 .ms}**Sati tesaṃ nivāraṇan**ti. **Satī**ti yā
sati anussati [paṭissati]{#note118 .var title="patissati (bj)"} sati
saraṇatā dhāraṇatā apilāpanatā asammussanatā, sati satindriyaṃ satibalaṃ
sammāsati sati­sam­boj­jhaṅgo ekāyanamaggo---ayaṃ vuccati sati.
**Nivāraṇan**ti āvaraṇaṃ nīvaraṇaṃ saṃvaraṇaṃ rakkhanaṃ gopananti---sati
tesaṃ nivāraṇaṃ.

[]{#26 .sc}[]{#p_25Cn_220 .ms}**Sotānaṃ saṃvaraṃ brūmī**ti sotānaṃ
āvaraṇaṃ nīvaraṇaṃ saṃvaraṇaṃ rakkhanaṃ gopanaṃ brūmi ācikkhāmi ... pe
... uttānīkaromi pakāsemīti---sotānaṃ saṃvaraṃ brūmi.

[]{#27 .sc}[]{#p_25Cn_221 .ms}**Paññāyete pidhiyyare**ti. **Paññā**ti yā
paññā pajānanā ... pe ... amoho dhammavicayo sammādiṭṭhi. Paññāyete
pidhiyyareti---paññāyete sotā pidhīyanti pacchijjanti na savanti na
āsavanti na sandanti nappavattanti. "Sabbe saṅkhārā aniccā"ti jānato
passato paññāyete sotā pidhīyanti pacchijjanti na savanti na āsavanti na
sandanti nappavattanti. "Sabbe saṅkhārā dukkhā"ti jānato passato
paññāyete sotā pidhīyanti pacchijjanti na savanti na āsavanti na
sandanti nappavattanti. "Sabbe saṅkhārā anattā"ti jānato passato
paññāyete sotā pidhīyanti pacchijjanti na savanti na āsavanti na
sandanti nappavattanti. "Avijjāpaccayā saṅkhārā"ti jānato passato
paññāyete sotā pidhīyanti pacchijjanti na savanti na āsavanti na
sandanti nappavattanti. "Saṅ­khā­ra­pac­cayā viññāṇan"ti ...
"viññāṇapaccayā nāmarūpan"ti ... "nāmarū­papaccayā saḷāyatanan"ti ...
"saḷāya­tana­pac­cayā phasso"ti ... "phassapaccayā vedanā"ti ...
"vedanāpaccayā taṇhā"ti ... "taṇhāpaccayā upādānan"ti ...
"upādānapaccayā bhavo"ti ... "bhavapaccayā jātī"ti ... "jātipaccayā
jarāmaraṇan"ti jānato passato paññāyete sotā pidhīyanti pacchijjanti na
savanti na āsavanti na sandanti nappavattanti. "Avijjānirodhā
saṅ­khā­ra­nirodho"ti ... "saṅ­khā­ra­nirodhā viññāṇanirodho"ti ...
"viññāṇanirodhā nāmarūpa­nirodho"ti ... "nāmarūpa­nirodhā
saḷāya­tana­nirodho"ti ... "saḷāya­tana­nirodhā phassanirodho"ti ...
"phassanirodhā vedanānirodho"ti ... "vedanānirodhā taṇhānirodho"ti ...
"taṇhānirodhā upādānanirodho"ti ... "upādānanirodhā bhavanirodho"ti ...
"bhavanirodhā jātinirodho"ti ... "jātinirodhā jarā­maraṇa­nirodho"ti
jānato passato paññāyete sotā pidhīyanti pacchijjanti na savanti na
āsavanti na sandanti nappavattanti. "Idaṃ dukkhan"ti ... "ayaṃ
dukkhasamudayo"ti ... "ayaṃ dukkhanirodho"ti ... "ayaṃ
duk­kha­nirodha­gāminī paṭipadā"ti jānato passato paññāyete sotā
pidhīyanti pacchijjanti na savanti na āsavanti na sandanti
nappavattanti. "Ime dhammā āsavā"ti ... "ayaṃ āsavasamudayo"ti ... "ayaṃ
āsavanirodho"ti ... "ayaṃ āsava­nirodha­gāminī paṭipadā"ti jānato
passato paññāyete sotā pidhīyanti pacchijjanti na savanti na āsavanti na
sandanti nappavattanti. "Ime dhammā abhiññeyyā"ti ... "ime dhammā
pariññeyyā"ti ... "ime dhammā pahātabbā"ti ... "ime dhammā bhāvetabbā"ti
... "ime dhammā sacchikātabbā"ti jānato passato paññāyete sotā
pidhīyanti pacchijjanti na savanti na āsavanti na sandanti
nappavattanti. Channaṃ phas­sāyata­nā­naṃ samudayañca atthaṅgamañca
assādañca ādīnavañca nissaraṇañca jānato passato paññāyete sotā
pidhīyanti pacchijjanti na savanti na āsavanti na sandanti
nappavattanti. Pañcannaṃ upādā­nak­khan­dhā­naṃ samudayañca
atthaṅgamañca assādañca ādīnavañca nissaraṇañca jānato passato ...
catunnaṃ mahābhūtānaṃ samudayañca atthaṅgamañca assādañca ādīnavañca
nissaraṇañca jānato passato ... "yaṃ kiñci samuda­ya­dhammaṃ sabbaṃ taṃ
nirodhadhamman"ti jānato passato paññāyete sotā pidhīyanti pacchijjanti
na savanti na āsavanti na sandanti nap­pa­vat­tan­tīti---paññāyete
pidhiyyare. Tenāha bhagavā---

> []{#28 .sc}[]{#p_25Cn_222 .ms}"Yāni sotāni lokasmiṃ, [(ajitāti
> bhagavā)]{.gathaQuote}\
> Sati tesaṃ nivāraṇaṃ;\
> Sotānaṃ saṃvaraṃ brūmi,\
> Paññāyete pidhiyyare"ti.
>
> []{#29 .sc} []{#p_25Cn_223 .ms}[]{#msdiv5 .msdiv}**Paññā ceva sati
> cāpi, [(iccāyasmā ajito)]{.gathaQuote}**\
> **Nāmarūpañca mārisa;**\
> **Etaṃ me puṭṭho pabrūhi,**\
> **Katthetaṃ uparujjhati.** (5)

[]{#30 .sc}[]{#p_25Cn_224 .ms}**Paññā ceva sati cāpī**ti. **Paññā**ti yā
paññā pajānanā vicayo pavicayo dhammavicayo sallakkhaṇā upalakkhaṇā
­pac­cupa­lak­khaṇā paṇḍiccaṃ kosallaṃ nepuññaṃ vebhabyā cintā
upaparikkhā [bhūrī]{#note121 .var title="bhūri (mr)"} medhā pariṇāyikā
vipassanā sampajaññaṃ patodo paññā paññindriyaṃ paññābalaṃ paññāsatthaṃ
paññāpāsādo paññāāloko paññāobhāso paññāpajjoto paññāratanaṃ amoho
dhammavicayo sammādiṭṭhi. **Satī**ti yā sati anussati ... pe ...
sammāsatīti---paññā ceva sati cāpi, iccāyasmā ajito.

[]{#31 .sc}[]{#p_25Cn_225 .ms}**Nāmarūpañca mārisā**ti. **Nāman**ti
cattāro arūpino khandhā. **Rūpan**ti cattāro ca mahābhūtā catunnañca
mahābhūtānaṃ upādāyarūpaṃ. **Mārisā**ti piyavacanaṃ garuvacanaṃ
sagāra­va­sappa­tis­sādhi­vacana­metaṃ mārisāti--- nāmarūpañca mārisa.

[]{#32 .sc}[]{#p_25Cn_226 .ms}**Etaṃ me puṭṭho pabrūhī**ti. **Etaṃ
me**ti yaṃ pucchāmi yaṃ yācāmi yaṃ ajjhesāmi yaṃ pasādemi. **Puṭṭho**ti
pucchito yācito ajjhesito pasādito. **Pabrūhī**ti brūhi ācikkhāhi desehi
paññapehi paṭṭhapehi [vivarāhi vibhajāhi]{#note122 .var
title="vivarehi vibhajehi (mr)"} uttānīkarohi pakāsehīti---etaṃ me
puṭṭho pabrūhi.

[]{#33 .sc}[]{#p_25Cn_227 .ms}**Katthetaṃ uparujjhatī**ti. Katthetaṃ
nirujjhati vūpasammati atthaṃ gacchati paṭippas­sam­bha­tīti---
katthetaṃ uparujjhati. Tenāha so brāhmaṇo---

> []{#34 .sc}[]{#p_25Cn_228 .ms}"Paññā ceva sati cāpi, [(iccāyasmā
> ajito)]{.gathaQuote}\
> Nāmarūpañca mārisa;\
> Etaṃ me puṭṭho pabrūhi,\
> Katthetaṃ uparujjhatī"ti.
>
> []{#35 .sc} []{#p_25Cn_229 .ms}[]{#msdiv6 .msdiv}**Yametaṃ pañhaṃ
> apucchi,**\
> **ajita taṃ vadāmi te;**\
> **Yattha nāmañca rūpañca,**\
> **asesaṃ uparujjhati;**\
> **Viññāṇassa nirodhena,**\
> **etthetaṃ uparujjhati.** (6)

[]{#36 .sc}[]{#p_25Cn_230 .ms}**Yametaṃ pañhaṃ apucchī**ti.
**Yametan**ti paññañca satiñca nāmarūpañca. **Apucchī**ti apucchasi
[yācasi]{#note124 .var title="āyācasi (bj, s2, s3) | ayācasi (s1)"}
[ajjhesasi]{#note125 .var title="ajjhesi (pts1, mr)"}
pasādesīti---yametaṃ pañhaṃ apucchi.

[]{#37 .sc}[]{#p_25Cn_231 .ms}**Ajita taṃ vadāmi te**ti. **Ajitā**ti
bhagavā taṃ brāhmaṇaṃ nāmena ālapati. **Tan**ti paññañca satiñca
nāmarūpañca. **Vadāmī**ti vadāmi ācikkhāmi desemi paññapemi paṭṭhapemi
vivarāmi vibhajāmi uttānīkaromi pakāsemīti---ajita taṃ vadāmi te.

[]{#38 .sc}[]{#p_25Cn_232 .ms}**Yattha nāmañca rūpañca, asesaṃ
uparujjhatī**ti **nāman**ti cattāro arūpino khandhā. **Rūpan**ti cattāro
ca mahābhūtā catunnañca mahābhūtānaṃ upādāyarūpaṃ. **Asesan**ti sabbena
sabbaṃ sabbathā sabbaṃ asesaṃ nissesaṃ
[­pariyā­diyana­vacana­metaṃ]{#note127 .var
title="­pariyā­dāya­vacana­metaṃ (s1-3, pts1, mr)"} asesanti.
**Uparujjhatī**ti nirujjhati vūpasammati atthaṃ gacchati
paṭippas­sam­bha­tīti. Yattha nāmañca rūpañca asesaṃ uparujjhati.

[]{#39 .sc}[]{#p_25Cn_233 .ms}**Viññāṇassa nirodhena, etthetaṃ
uparujjhatī**ti sotā­patti­magga­ñā­ṇena abhi­saṅ­khā­ra­viñ­ñā­ṇassa
nirodhena satta bhave ṭhapetvā anamatagge saṃsāre ye uppajjeyyuṃ nāmañca
rūpañca, etthete nirujjhanti vūpasammanti atthaṃ gacchanti
paṭippas­sam­bhanti. Sakadā­gāmi­magga­ñā­ṇena
abhi­saṅ­khā­ra­viñ­ñā­ṇassa nirodhena dve bhave ṭhapetvā pañcasu
bhavesu ye uppajjeyyuṃ nāmañca rūpañca, etthete nirujjhanti vūpasammanti
atthaṃ gacchanti paṭippas­sam­bhanti. Anāgā­mi­magga­ñā­ṇena
abhi­saṅ­khā­ra­viñ­ñā­ṇassa nirodhena ekaṃ bhavaṃ ṭhapetvā rūpadhātuyā
vā arūpadhātuyā vā ye uppajjeyyuṃ nāmañca rūpañca, etthete nirujjhanti
vūpasammanti atthaṃ gacchanti paṭippas­sam­bhanti.
Arahat­ta­magga­ñāṇena abhi­saṅ­khā­ra­viñ­ñā­ṇassa nirodhena ye
uppajjeyyuṃ nāmañca rūpañca, etthete nirujjhanti vūpasammanti atthaṃ
gacchanti paṭippas­sam­bhanti. Arahato anupādisesāya nibbānadhātuyā
pari­nib­bāyan­tassa carima­viñ­ñā­ṇassa nirodhena paññā ca sati ca
nāmañca rūpañca, etthete nirujjhanti vūpasammanti atthaṃ gacchanti
paṭippas­sam­bhantīti---viññāṇassa nirodhena, etthetaṃ uparujjhati.
Tenāha bhagavā---

> []{#40 .sc}[]{#p_25Cn_234 .ms}"Yametaṃ pañhaṃ apucchi,\
> ajita taṃ vadāmi te;\
> Yattha nāmañca rūpañca,\
> asesaṃ uparujjhati;\
> Viññāṇassa nirodhena,\
> etthetaṃ uparujjhatī"ti.
>
> []{#41 .sc} []{#p_25Cn_235 .ms}[]{#msdiv7 .msdiv}**Ye ca
> saṅ­khā­ta­dhammāse,**\
> **ye ca [sekhā]{#note129 .var title="sekkhā (s1-3, mr)"} puthū
> idha;**\
> **Tesaṃ me nipako iriyaṃ,**\
> **puṭṭho pabrūhi mārisa.** (7)

[]{#42 .sc}[]{#p_25Cn_236 .ms}**Ye ca saṅ­khā­ta­dhammāse**ti
saṅkhātadhammā vuccanti arahanto khīṇāsavā. Kiṃkāraṇā saṅkhātadhammā
vuccanti arahanto khīṇāsavā? Te saṅkhātadhammā ñātadhammā tulitadhammā
tīritadhammā vibhūtadhammā ­vibhā­vi­ta­dhammā. "Sabbe saṅkhārā
aniccā"ti saṅkhātadhammā ñātadhammā tulitadhammā tīritadhammā
vibhūtadhammā ­vibhā­vi­ta­dhammā. "Sabbe saṅkhārā dukkhā"ti
saṅkhātadhammā ... pe ... "sabbe dhammā anattā"ti saṅkhātadhammā ...
"avijjāpaccayā saṅkhārā"ti saṅkhātadhammā ... "yaṃ kiñci
samuda­ya­dhammaṃ sabbaṃ taṃ nirodhadhamman"ti saṅkhātadhammā ñātadhammā
tulitadhammā tīritadhammā vibhūtadhammā ­vibhā­vi­ta­dhammā. Atha vā
tesaṃ khandhā saṅkhātā dhātuyo saṅkhātā āyatanāni [saṅkhātā]{#note130
.var title="saṅkhātāni (bj, s2, s3)"} gatiyo saṅkhātā upapattiyo
saṅkhātā paṭisandhi saṅkhātā bhavā saṅkhātā saṃsārā saṅkhātā vaṭṭā
saṅkhātā. Atha vā te khan­dha­pariyante ṭhitā dhātupariyante ṭhitā
āyata­na­pariyante ṭhitā gatipariyante ṭhitā upapat­ti­pariyante ṭhitā
paṭi­sandhi­pariyante ṭhitā bhavapariyante ṭhitā ­saṃsā­ra­pariyante
ṭhitā vaṭṭapariyante ṭhitā antime bhave ṭhitā antime samussaye ṭhitā
antima­deha­dharā arahanto.

> []{#43 .sc}[]{#p_25Cn_237 .ms}[Tesaṃ cāyaṃ]{#note131 .var
> title="tesa'yaṃ (bj) | tesaṃ yāyaṃ (mr)"} [pacchimako]{#note132 .var
> title="pacchimakoṭi (bj)"},\
> Carimoyaṃ samussayo;\
> Jāti­maraṇa­saṃsāro,\
> Natthi nesaṃ punabbhavoti.

[]{#44 .sc}[]{#p_25Cn_238 .ms}Taṃkāraṇā saṅkhātadhammā vuccanti arahanto
khīṇāsavāti. **Ye ca saṅ­khā­ta­dhammāse, ye ca sekhā puthū idhā**ti.
**Sekhā**ti kiṃkāraṇā vuccanti sekhā? Sikkhantīti sekhā. Kiñca
sikkhanti? Adhisīlampi sikkhanti, adhicittampi sikkhanti, adhipaññampi
sikkhanti.

[]{#45 .sc}[]{#p_25Cn_239 .ms}Katamā adhisīlasikkhā? Idha bhikkhu sīlavā
hoti pāti­mokkha­saṃ­vara­saṃ­vuto viharati ācāra­gocara­sam­panno
aṇumattesu vajjesu bhayadassāvī, samādāya sikkhati sikkhāpadesu.
[Khuddako]{#note134 .var title="khuddakopi (bj, s1-3, pts1)"}
sīlakkhandho [mahanto]{#note135 .var title="mahantopi (bj, s1-3, pts1)"}
sīlakkhandho sīlaṃ patiṭṭhā ādi caraṇaṃ saṃyamo saṃvaro mukhaṃ pamukhaṃ
kusalānaṃ dhammānaṃ samāpattiyā---ayaṃ adhisīlasikkhā.

[]{#46 .sc}[]{#p_25Cn_240 .ms}Katamā adhi­citta­sikkhā? Idha bhikkhu
vivicceva kāmehi ... pe ... paṭhamaṃ jhānaṃ ... dutiyaṃ jhānaṃ ...
tatiyaṃ jhānaṃ ... catutthaṃ jhānaṃ upasampajja viharati---ayaṃ
adhi­citta­sikkhā.

[]{#47 .sc}[]{#p_25Cn_241 .ms}Katamā adhipañ­ñā­sikkhā? Idha bhikkhu
paññavā hoti uda­yattha­gā­miniyā paññāya samannāgato ariyāya
nibbedhikāya sammā duk­khak­kha­ya­gā­miniyā. So "idaṃ dukkhan"ti
yathābhūtaṃ pajānāti, "ayaṃ dukkhasamudayo"ti ... pe ... "ayaṃ
dukkhanirodho"ti ... "ayaṃ duk­kha­nirodha­gāminī paṭipadā"ti
yathābhūtaṃ pajānāti. "Ime āsavā"ti ... pe ... "ayaṃ āsavasamudayo"ti
... "ayaṃ āsavanirodho"ti ... "ayaṃ āsava­nirodha­gāminī paṭipadā"ti
yathābhūtaṃ pajānāti. "Ayaṃ adhipañ­ñā­sikkhā" ... imā tisso sikkhāyo
āvajjantā sikkhanti jānantā sikkhanti passantā sikkhanti cittaṃ
adhiṭṭhahantā sikkhanti saddhāya adhimuccantā sikkhanti
[vīriyaṃ]{#note136 .var title="viriyaṃ (bj, s1-3, pts1)"} paggaṇhantā
sikkhanti satiṃ upaṭṭhapentā sikkhanti cittaṃ samādahantā sikkhanti
paññāya pajānantā sikkhanti abhiññeyyaṃ abhijānantā sikkhanti
pariññeyyaṃ parijānantā sikkhanti pahātabbaṃ pajahantā sikkhanti
bhāvetabbaṃ bhāventā sikkhanti sacchikātabbaṃ sacchikarontā sikkhanti
ācaranti samācaranti samādāya vattanti. Taṃkāraṇā vuccanti---sekhā.
**Puthū**ti bahukā. Ete sekhā sotāpannā ca paṭipannā ca sakadāgāmino ca
paṭipannā ca anāgāmino ca paṭipannā ca arahanto ca paṭipannā ca.
**Idhā**ti imissā diṭṭhiyā imissā khantiyā imissā ruciyā imasmiṃ ādāye
imasmiṃ dhamme imasmiṃ vinaye imasmiṃ dhammavinaye imasmiṃ pāvacane
imasmiṃ brahmacariye imasmiṃ satthusāsane imasmiṃ attabhāve imasmiṃ
manussaloketi---ye ca sekhā puthū idha.

[]{#48 .sc}[]{#p_25Cn_242 .ms}**Tesaṃ me nipako iriyaṃ, puṭṭho pabrūhi
mārisā**ti tvampi nipako paṇḍito paññavā buddhimā ñāṇī medhāvī. Tesaṃ
saṅ­khā­ta­dhammānañca sekkhānañca [iriyaṃ]{#note137 .var
title="iriyaṃ ti"} cariyaṃ vuttiṃ pavattiṃ ācaraṃ gocaraṃ vihāraṃ
paṭipadaṃ. **Puṭṭho**ti pucchito yācito ajjhesito pasādito.
**Pabrūhī**ti brūhi ācikkhāhi desehi paññapehi paṭṭhapehi vivarāhi
vibhajāhi uttānīkarohi pakāsehi. **Mārisā**ti piyavacanaṃ garuvacanaṃ
sagāra­va­sappa­tis­sādhi­vacana­metaṃ mārisāti---tesaṃ me nipako
iriyaṃ, puṭṭho pabrūhi mārisa. Tenāha so brāhmaṇo---

> []{#49 .sc}[]{#p_25Cn_243 .ms}"Ye ca saṅ­khā­ta­dhammāse,\
> ye ca sekhā puthū idha;\
> Tesaṃ me nipako iriyaṃ,\
> puṭṭho pabrūhi mārisā"ti.
>
> []{#50 .sc} []{#p_25Cn_244 .ms}[]{#msdiv8 .msdiv}**Kāmesu
> nābhigijjheyya,**\
> **manasānāvilo siyā;**\
> **Kusalo sabbadhammānaṃ,**\
> **sato bhikkhu paribbaje.** (8)

[]{#51 .sc}[]{#p_25Cn_245 .ms}**Kāmesu nābhigijjheyyā**ti. **Kāmā**ti
uddānato dve kāmā---vatthukāmā ca kilesakāmā ca. Katame vatthukāmā?
Manāpikā rūpā manāpikā saddā manāpikā gandhā manāpikā rasā manāpikā
phoṭṭhabbā, attharaṇā [pāvuraṇā]{#note140 .var
title="pāpuraṇā (bj, s1-3)"} dāsidāsā ajeḷakā kukkuṭasūkarā
hatthi­ga­vāssava­ḷavā khettaṃ vatthu hiraññaṃ suvaṇṇaṃ
[gāmani­gama­rāja­dhāniyo]{#note141 .var title="... rājaṭhāniyo (mr)"}
raṭṭhañca janapado ca koso ca koṭṭhāgārañca---yaṃ kiñci rajanīyavatthu
vatthukāmā.

[]{#52 .sc}[]{#p_25Cn_246 .ms}Api ca atītā kāmā anāgatā kāmā paccuppannā
kāmā ajjhattā kāmā bahiddhā kāmā ajjhat­ta­bahid­dhā kāmā, hīnā kāmā
majjhimā kāmā paṇītā kāmā, āpāyikā kāmā mānusikā kāmā dibbā kāmā,
paccupaṭṭhitā kāmā, nimmitā kāmā paranimmitā kāmā, pariggahitā kāmā
apariggahitā kāmā, mamāyitā kāmā amamāyitā kāmā, sabbepi kāmāvacarā
dhammā, sabbepi rūpāvacarā dhammā, sabbepi arūpāvacarā dhammā,
taṇhāvatthukā taṇhārammaṇā, kāmanīyaṭṭhena rajanīyaṭṭhena madanīyaṭṭhena
[ramaṇīyaṭṭhena]{#note142 .var
title="idaṃ padaṃ bj, s1-3 potthakesu natthi; ^mnd1#2 [Kāma­sutta­niddesa]"}
kāmā. Ime vuccanti vatthukāmā.

[]{#53 .sc}[]{#p_25Cn_247 .ms}Katame kilesakāmā? Chando kāmo rāgo kāmo
chandarāgo kāmo saṅkappo kāmo rāgo kāmo saṅkapparāgo kāmo, yo kāmesu
kāmacchando kāmarāgo kāmanandī kāmataṇhā kāmasineho kāmapipāsā
kāmapariḷāho kāmagedho kāmamucchā kāmajjhosānaṃ kāmogho kāmayogo
kāmupādānaṃ kāmacchan­da­nīvara­ṇaṃ---

> []{#54 .sc}[]{#p_25Cn_248 .ms}Addasaṃ kāma te mūlaṃ,\
> saṅkappā kāma jāyasi;\
> Na taṃ ­saṅkap­pa­yissāmi,\
> evaṃ kāma na hehisīti.

[]{#55 .sc}[]{#p_25Cn_249 .ms}Ime vuccanti kilesakāmā. **Gedho** vuccati
taṇhā, yo rāgo sārāgo ... pe ... abhijjhā lobho akusalamūlaṃ. **Kāmesu
nābhigijjheyyā**ti kilesakāmena vatthukāmesu nābhigijjheyya na
paligijjheyya na [palibundheyya]{#note143 .var
title="paḷibuddheyya (bj) | palibujjheyya (s1-3)"} agiddho assa agadhito
amucchito [anajjhosanno]{#note144 .var
title="anajjhāpanno (bj, c1) | anajjhopanno (s1-3)"} vītagedho
vigatagedho cattagedho vantagedho muttagedho pahīnagedho
paṭi­nissaṭ­ṭha­gedho vītarāgo vigatarāgo cattarāgo vantarāgo muttarāgo
pahīnarāgo paṭi­nissaṭ­ṭha­rāgo nicchāto nibbuto sītibhūto
sukhap­paṭi­saṃ­vedī brahmabhūtena attanā vihareyyāti---kāmesu
nābhigijjheyya.

[]{#56 .sc}[]{#p_25Cn_250 .ms}**Manasānāvilo siyā**ti. **Mano**ti yaṃ
cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ
viññāṇaṃ viññā­ṇak­khan­dho tajjā mano­viñ­ñā­ṇa­dhātu.
Kāya­ducca­ritena cittaṃ āvilaṃ hoti luḷitaṃ eritaṃ ghaṭṭitaṃ calitaṃ
bhantaṃ avūpasantaṃ. Vacī­ducca­ritena ... pe ... mano­ducca­ritena ...
rāgena ... dosena ... mohena ... kodhena ... upanāhena ... makkhena ...
paḷāsena ... issāya ... macchariyena ... māyāya ... sāṭheyyena ...
thambhena ... sārambhena ... mānena ... atimānena ... madena ...
pamādena ... sabbakilesehi ... sabba­ducca­ritehi ... sabbaḍāhehi ...
sabba­pari­ḷāhehi ... sabbasantāpehi ... sab­bā­kusa­lā­bhi­saṅ­khā­rehi
cittaṃ āvilaṃ hoti luḷitaṃ eritaṃ ghaṭṭitaṃ calitaṃ bhantaṃ avūpasantaṃ.
**Manasānāvilo siyā**ti cittena anāvilo siyā---aluḷito anerito aghaṭṭito
acalito abhanto vūpasanto āvilakare kilese jaheyya pajaheyya vinodeyya
[byantīkareyya]{#note145 .var title="byantiṃ kareyya (mr)"} anabhāvaṃ
gameyya, āvilakarehi kilesehi ca [ārato]{#note146 .var
title="ārato assa (bj, mr)"} virato paṭivirato nikkhanto nissaṭo
vippamutto visaññutto vimariyā­di­ka­tena cetasā
vihareyyāti---manasānāvilo siyā.

[]{#57 .sc}[]{#p_25Cn_251 .ms}**Kusalo sabbadhammānan**ti "sabbe
saṅkhārā aniccā"ti kusalo sabbadhammānaṃ, "sabbe saṅkhārā dukkhā"ti
kusalo sabbadhammānaṃ, "sabbe dhammā anattā"ti kusalo sabbadhammānaṃ,
"avijjāpaccayā saṅkhārā"ti kusalo sabbadhammānaṃ ... pe ... "yaṃ kiñci
samuda­ya­dhammaṃ sabbaṃ taṃ nirodhadhamman"ti kusalo sabbadhammānaṃ.
Evampi kusalo sabbadhammānaṃ.

[]{#58 .sc}[]{#p_25Cn_252 .ms}Atha vā aniccato kusalo sabbadhammānaṃ,
dukkhato ... pe ... rogato ... gaṇḍato ... sallato ... aghato ...
ābādhato ... parato ... palokato ... ītito ... upaddavato ... bhayato
... upasaggato ... calato ... pabhaṅguto ... [addhuvato]{#note148 .var
title="adhuvato (mr)"} ... atāṇato ... aleṇato ... asaraṇato ...
asaraṇībhūtato ... rittato ... tucchato ... suññato ... anattato ...
ādīnavato ... vipari­ṇāma­dhammato ... asārakato ... aghamūlato ...
vadhakato ... vibhavato ... sāsavato ... saṅkhatato ... mārāmisato ...
jātidhammato ... jarādhammato ... byādhidhammato ... maraṇadhammato ...
soka­pari­deva­duk­kha­do­manas­supāyā­sa­dhammato ...
saṃki­lesi­ka­dham­mato ... samudayato ... atthaṅgamato ... assādato ...
ādīnavato ... nissaraṇato kusalo sabbadhammānaṃ. Evampi kusalo
sabbadhammānaṃ.

[]{#59 .sc}[]{#p_25Cn_253 .ms}Atha vā khandhakusalo dhātukusalo
āyatanakusalo paṭic­ca­samup­pāda­kusalo sati­paṭṭhā­na­kusalo
sammap­pa­dhā­na­kusalo iddhi­pāda­kusalo indriyakusalo balakusalo
boj­jhaṅ­ga­kusalo maggakusalo phalakusalo nibbānakusalo. Evampi kusalo
sabbadhammānaṃ.

[]{#60 .sc}[]{#p_25Cn_254 .ms}Atha vā **sabbadhammā** vuccanti
dvāda­sāyata­nāni---[cakkhu ceva]{#note149 .var
title="cakkhuñceva (bj, mr)"} rūpā ca, sotañca saddā ca, ghānañca gandhā
ca, jivhā ca rasā ca, kāyo ca phoṭṭhabbā ca, mano ca dhammā ca. Yato ca
ajjhat­tika­bāhi­resu āyatanesu chandarāgo pahīno hoti ucchinnamūlo
tālāvatthukato [anabhāvaṃkato]{#note150 .var
title="anabhāvakato (bj) | anabhāvaṅgato (s1-3)"} āyatiṃ anuppādadhammo,
ettāvatāpi kusalo sab­ba­dham­mā­nanti--- kusalo sabbadhammānaṃ.

[]{#61 .sc}[]{#p_25Cn_255 .ms}**Sato bhikkhu paribbaje**ti. **Sato**ti
catūhi kāraṇehi sato---kāye kāyānupas­sanā­sati­paṭṭhā­naṃ bhāvento
sato, vedanāsu vedanā­nu­passa­nā­sati­paṭṭhā­naṃ bhāvento sato, citte
cit­tānupas­sanā­sati­paṭṭhā­naṃ bhāvento sato, dhammesu
dhammā­nu­passa­nā­sati­paṭṭhā­naṃ bhāvento sato.

[]{#62 .sc}[]{#p_25Cn_256 .ms}Aparehipi catūhi kāraṇehi
sato---asati­pari­vajja­nāya sato, sati­karaṇī­yā­naṃ dhammānaṃ katattā
sato, [sati­pari­bandhā­naṃ]{#note151 .var
title="sati­paṭi­pak­khā­naṃ (bj, s1-3)"} dhammānaṃ hatattā sato,
satinimittānaṃ dhammānaṃ [asammuṭṭhattā]{#note152 .var
title="appamuṭṭhattā (bj, s1-3)"} sato.

[]{#63 .sc}[]{#p_25Cn_257 .ms}Aparehipi catūhi kāraṇehi sato---satiyā
samannāgatattā sato, satiyā vasitattā sato, satiyā pāguññena
samannāgatattā sato, satiyā apac­coro­ha­ṇa­tāya sato.

[]{#64 .sc}[]{#p_25Cn_258 .ms}Aparehipi catūhi kāraṇehi sato---satiyā
samannāgatattā sato, santattā sato, samitattā sato,
santa­dhamma­saman­nā­gatattā sato. Buddhā­nus­satiyā sato,
dham­mānus­satiyā sato, saṃ­ghānus­satiyā sato, sīlānussatiyā sato,
cāgānussatiyā sato, deva­tānus­satiyā sato, [ānāpānassatiyā]{#note153
.var title="ānāpānasatiyā (bj)"} sato, maraṇassatiyā sato,
kāyagatāsatiyā sato, upa­sa­mānus­sa­tiyā sato. Yā sati anussati ... pe
... sammāsati sati­sam­boj­jhaṅgo ekāyanamaggo, ayaṃ vuccati sati. Imāya
satiyā upeto hoti samupeto upāgato samupāgato upapanno
[samupapanno]{#note154 .var title="sampanno (mr)"} samannāgato, so
vuccati sato. **Bhikkhū**ti sattannaṃ dhammānaṃ bhinnattā
bhikkhu---sakkāyadiṭṭhi bhinnā hoti, vicikicchā bhinnā hoti,
sīlab­bata­parāmāso bhinno hoti, rāgo bhinno hoti, doso bhinno hoti,
moho bhinno hoti, māno bhinno hoti. Bhinnā honti pāpakā akusalā dhammā
saṃkilesikā [ponobhavikā]{#note156 .var title="ponobbhavikā (s1-3, mr)"}
sadarā dukkhavipākā āyatiṃ jāti­jarā­maraṇiyā.

> []{#65 .sc} []{#p_25Cn_259 .ms}[Pajjena katena]{#note158 .var
> title="pajjotakatena (si, mr)"} attanā, [(sabhiyāti
> bhagavā)]{.gathaQuote}\
> Pari­nib­bā­na­gato vitiṇṇakaṅkho;\
> Vibhavañca bhavañca vippahāya,\
> Vusitavā khīṇa­pu­nabbhavo sa bhikkhūti.

[]{#66 .sc}[]{#p_25Cn_260 .ms}**Sato bhikkhu paribbaje**ti sato bhikkhu
paribbaje, sato gaccheyya, sato tiṭṭheyya, sato nisīdeyya, sato seyyaṃ
kappeyya, sato abhikkameyya, sato paṭikkameyya, sato ālokeyya, sato
vilokeyya, sato [samiñjeyya]{#note159 .var
title="sammiñjeyya (bj, s1-3, pts1)"}, sato pasāreyya, sato
saṅghā­ṭi­patta­cīvaraṃ dhāreyya, sato careyya vihareyya iriyeyya
vatteyya pāleyya yapeyya yāpeyyāti---sato bhikkhu paribbaje. Tenāha
bhagavā---

> []{#67 .sc}[]{#p_25Cn_261 .ms}"Kāmesu nābhigijjheyya,\
> manasānāvilo siyā;\
> Kusalo sabbadhammānaṃ,\
> sato bhikkhu paribbaje"ti.

[]{#68 .sc}[]{#p_25Cn_262 .ms}Saha gāthā­pari­yosānā ye te brāhmaṇena
saddhiṃ ekacchandā ekapayogā ekādhippāyā ekavāsa­na­vāsitā, tesaṃ
aneka­pāṇa­sahas­sā­naṃ virajaṃ vītamalaṃ dhammacakkhuṃ udapādi---"yaṃ
kiñci samuda­ya­dhammaṃ sabbaṃ taṃ nirodhadhamman"ti. Tassa brāhmaṇassa
anupādāya āsavehi cittaṃ vimucci. Saha arahattappattā
ajina­jaṭā­vāka­cīra­tidaṇ­ḍa­ka­maṇḍa­lu­kesā ca massū ca antarahitā,
bhaṇḍu­kāsāya­vat­thava­sano saṅghā­ṭi­patta­cīvara­dharo
anvat­tha­paṭi­pattiyā pañjaliko bhagavantaṃ namassamāno nisinno
hoti---"satthā me bhante bhagavā, sāvakohamasmī"ti.

[]{#p_25Cn_263 .ms}Ajita­māṇa­va­pucchā­niddeso paṭhamo.

Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana
Bunnag Dhamma Society Fund, 2005. Based on the digital edition of the
Chaṭṭha Saṅgāyana published by the Vipassana Research Institute, with
corrections and proofreading by the Dhamma Society.

Prepared for SuttaCentral by [Blake Walshe]{.editor} and [Bhikkhu
Sujato]{.editor}.
:::
:::
